<DOCNO>1248431</DOCNO>
<HL>پبلک مقامات پر تمباکو نوشی پر پابندی رائد کرنے کا فیصلہ</HL>
<AUTHOR>روزنامہ جنگ</AUTHOR>
<DATELINE> Pakistan 2017-08-29 05:08:00+05</DATELINE>
<TEXT>پشاور(سٹی رپورٹر) ضلعی حکومت نے تمباکو نوشی کی روک تھام کیلئے عملی طور پر اقدامات اٹھانے کا فیصلہ کیا ہے ۔ نائب ضلع ناظم سید قاسم علی شاہ کی زیر صدارت پبلک مقامات پر سگریٹ نوشی کی روک تھام کے حوالے سے اجلاس ہوا جس میں اے اے سی بشیر احمد‘ کوآرڈینیٹر ٹوبیکو کنٹرول اجمل شاہ اور ضلعی کونسلروں نےشرکت کی ، اجلاس میں انہیں تمباکو نوشی سےہونے والے نقصانات بارے بریفنگ دی گئی، اجلاس میں فیصلہ کیا گیاکہ پبلک مقامات پر سگریٹ نوشی پر پابندی لگانےکے ساتھ عوام میں تمباکو نوشی کے نقصانات بارے عوام کو آگاہی کیلئے ہر یونین کونسل میں آگاہی مہم چلا ئی جائیگی ‘ ا س کے علاوہ صحت آرڈیننس کی خلاف ورزی کرنے والوں کو سزا دینے کیلئے پو لیس کے ساتھ تعاون کیاجائیگا، سکولو ں اورمراکز صحت کے قریب سگریٹ فروخت کرنے والوں کی نشاندہی کی جائیگی، اجلاس میں یہ بھی فیصلہ کیاگیاکہ سگریٹ نوشی کے نقصانات پر ضلع کونسل اجلاس میں خصوصی سیشن منعقد کئے جائینگے ‘ اسکے علاوہ 18 سال سے کم عمر بچوں کو سگریٹ فروخت کرنے والے دکانداروں کے خلاف بھی کارروائی کی جائےگی ،ا اجلاس سے خطاب کرتے ہوئے نائب ناظم قاسم علی شاہ نے کہاکہ ضلع کونسلرز تمباکونوشی کے نقصانات اور تمباکو نوشی کی روک تھا م کیلئے اپنا کردار اداکریں اور ضلعی حکومت کی زیر نگرانی پشاور میں صحت آرڈیننس پر مکمل عمل درآمد کو یقینی بنائیں ۔</TEXT>
