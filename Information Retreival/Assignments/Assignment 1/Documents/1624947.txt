<DOCNO>1624947</DOCNO>
<HL>خیبرپختونخوا کے 12 اضلاع میں 6 سالوں کے دوران 222 بچے زیادتی کا نشانہ بنے</HL>
<AUTHOR>نوائے وقت</AUTHOR>
<DATELINE> Pakistan 2018-01-28 03:51:09+05</DATELINE>
<TEXT>پشاور(بیورورپورٹ)خیبرپختونخوا کے 12 اضلاع میں گزشتہ 6 سالوں کے دوران 222 بچے جنسی زیادتی کا نشانہ بنے،تشدد کا شکار بچوں سے متعلق چائلڈ پروٹیکشن اینڈ ویلفیئر کمیشن نے رپورٹ جاری کردی ہے جس کے مطابق صوبہ کے 12 اضلاع میں گزشتہ 6 سالوں کے دوران 22 بچوں کو جنسی زیادتی کا نشانہ بنایا گیا، رپورٹ کے مطابق مردان میں 35 بچوں کے ساتھ زیادتی کے واقعات ہوئے، بچوں سے زیادتی کے سب سے زیادہ 38 واقعات ایبٹ آباد میں ہوئے،صوابی میں 37 اور چارسدہ میں 30 بچوں کو زیادتی کا نشانہ بنایا گیا، چترال،بٹ گرام میں زیادتی کے 8؍8، لوئر دیر،بونیر میں زیادتی کے9؍ 9 واقعات رونما ہوئے، رپورٹ کے مطابق کوہاٹ میں 7، بنوں 10 اور سوات میں 19 بچے زیادتی کا نشانہ بنے، رپورٹ کے مطابق پشاور میں گزشتہ 6سالوں کے دوران 12 بچوں کو زیادتی کا نشانہ بنایا گیا، تمام اعدادوشمارصوبے کے چائلڈ پروٹیکشن یونٹس نے جمع کئے ہیں، رپورٹ میں بتایا گیا ہے کہ خیبرپختونخواکے12اضلاع میں257 بچوں کوجسمانی تشدد کا نشانہ بنایا گیا ہے۔</TEXT>
