<DOCNO>1267597</DOCNO>
<HL>بھارت کے اوچھے ہتھکنڈے</HL>
<AUTHOR>روزنامہ جنگ</AUTHOR>
<DATELINE> Pakistan 2017-10-12 05:10:00+05</DATELINE>
<TEXT>مقبوضہ کشمیر میں تحریک آزادی کو دبانے کیلئے بھارتی خفیہ ایجنسیاں اب انتہائی گھٹیا حرکتوں پر اتر آئی ہیں۔ پچھلے کئی روز سے خواتین کے بال کاٹنے اور مساجد کے امام کی داڑھیاں تک مونڈنے کے واقعات سامنے آئے ہیں۔ گرفتاریاں، تشدد اور اغوا کے بعد قتل جیسے گھنائونے اقدام تو جذبہ حریت کو نہ دبا سکے، مگر اب اس طرح کے اوچھے ہتھکنڈے آزمائے جا رہے ہیں۔ لیکن اس کے باوجود آزادی کشمیر کی جدوجہد میں مزید جوش اور طاقت آتی جا رہی ہے۔ دنیا کی سب سے بڑی جمہوریت اور سیکولر اسٹیٹ کا دعویٰ کرنے والوں کو سمجھ لینا چاہئے کہ اکیسویں صدی میں تحریک آزادی کو ظلم و تشدد اور تضحیک و تذلیل سے ختم نہیں کیا جا سکتا۔ بھارت کو اپنے گریبان میں جھانکنا چاہئے کہ خود اس کے اندر آزادی کی متعدد تحریکیں چل رہی ہیں لہٰذا جس ملک کے اپنے حالات یہ ہیں وہ آزادی کشمیر جو کہ ان کا ازلی و ابدی حق ہے، کو کیسے طاقت کے زور پر دبا سکتا ہے۔ (عثمان الیاس) (usman.ilyasgmail.com)</TEXT>
