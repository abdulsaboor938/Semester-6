<DOCNO>2728165</DOCNO>
<HL>مال روڈ پر مکمل طور پر پہیہ جام کیا جائے گا ‘ پی ٹی آئی کے لائرز ونگ نے ہڑتال کو کامیاب بنانے کیلئے حکمت عملی تیار کر لی،</HL>
<AUTHOR>اردو پوائنٹ</AUTHOR>
<DATELINE> Pakistan 2014-12-10 19:01:29+05</DATELINE>
<TEXT>پی ٹی آئی سے تعلق رکھنے والے وکلاء عدالتوں میں پیش نہیں ہونگے، ایوان عدل سے جی پی او تک ریلی بھی نکالی جائے گی لاہور( اُردو پوائنٹ تاز ترین اخبار۔ 10 دسمبر 2014ء ) تحریک انصاف کے وکلا ء نے15دسمبر کی ہڑتال کو کامیاب بنانے کے لیے حکمت عملی تیار کر لی ،مال روڈ پر پہیہ مکمل جام کیا جائے گا جبکہ پی ٹی آئی سے تعلق رکھنے والے وکلاء عدالتوں میں پیش نہیں ہوں گے۔ () صدر تحریک انصاف لائرز ونگ شاداب جعفری نے کہا ہے کہ15دسمبر کو تحریک انصاف سے تعلق رکھنے والے وکلا ء عدالتوں میں پیش نہیں ہونگے اور ہر ضلع میں احتجاجی ریلیاں نکالیں گے ۔ سینئر نائب صدر گوہر نواز سندھو نے کہا ہے کہ لاہور میں ایوان عدل سے جی پی او چوک ریلی نکالی جائے گی اور مال روڈ پر مکمل طور پر پہیہ جام کیا جائے گا ۔</TEXT>
