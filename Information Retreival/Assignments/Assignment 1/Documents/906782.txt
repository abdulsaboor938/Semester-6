<DOCNO>906782</DOCNO>
<HL>شیخ باقر النمر کی پھانسی کے خلاف مختلف تنظیموں کے مظاہرے اور ریلیاں</HL>
<AUTHOR>روزنامہ جنگ</AUTHOR>
<DATELINE> Pakistan 2016-01-03 05:01:00+05</DATELINE>
<TEXT>کراچی (اسٹاف رپوٹر) معروف عالم دین شیخ باقر النمر کو پھانسی دیئے جانے خلاف مجلس وحدت مسلمین ، شیعہ علما کونسل،آئی ایس او کے تحت احتجاجی مظاہرے کئے گئے اور ریلیاں نکالی گئیں جبکہ مختلف رہنمائوں نے اظہار مزمت کیا ہے تفصیلات کے مطابق مجلس وحدت مسلمین کے تحت ملک بھر میں جبکہ کراچی کی مختلف ڈسٹرک بشمول ملیر ،انچولی ،عباس ٹاؤن ،شاہ فیصل ،رضویہ سو سائٹی ،گلستان جوہر مین نمائش چورنگی پر احتجاجی مظاہرے کئے گئے ،جلوس اور ریلیاں نکالی گئیں جس میں مقررین نے عالم دین شیخ باقر النمر کودی جانے والی پھانسی کی شدید مذمت کی ، ایم اے جناح روڈ نمائش چورنگی شاہرائے پاکستان،ملیر نیشل ہائی وے کو بھی بند کیا گیا اور علامتی دھرنے بھی دیئے گئے جو بعد از احتجاج ختم کر دیئے گئے احتجاجی مظاہروں سے علامہ مبشرحسن ،علامہ علی انور،علامہ احسان دانش،احسن عباس،سجاد اکبر،زین عباس، ڈاکٹر مدثر حسین ،ناصر حسینی ،رہنماؤں نے خطاب کیا ،علامہ مبشر حسن نے نمائش چورنگی پر خطاب کرتے ہوئے کہا کہ کہا کہ شیخ باقر النمر کی شہادت سے خطہ میں بیداری کی تحریک کا آغاز ہوگا انہوں نے انسانی حقوق کی تنظیموں اور عالمی ادارہ انصاف سے مطالبہ کیا کہ وہ شیخ باقر النمر کی شہادت کا نوٹس لیں،دریں اثناء مجلس وحدت مسلمین ڈسٹرک ملیر کی جانب سے مرکزی امام بارگاہ جعفر طیار سوسائٹی سے ناد علی اسکوائر مین روڈ تک احتجاجی ریلی نکالی گئی جس سے خطاب مولانا نسیم حیدر ،مولا نا حامد مشہدی ،مولانا محمد علہ جوہر ،علامہ عین کراروی نے اور احسن عباس نے خطاب کیا۔علاوہ ازیں مجلس وحدت مسلمین کے مرکزی رہنما علامہ ناصر عباس نے اتوار کے دن کو یوم احتجاج اور یوم سوگ کے طور پر منانے کا اعلان کیا، شیعہ علماء کو نسل کی جا نب سے کراچی پریس کلب کے باہر احتجاجی مظاہرہ کیا گیا،جس میں کراچی ڈویزن کے صدر علامہ کرم الدین واعظی نے خطاب کرتے ہوئے کہا کہ شہید آیت اللہ باقر نمر ایک مجاہد اور حقوق انسانی کی بازیابی کے لیے انتہائی سرگرم رہے شیعہ علماء کو نسل پاکستان پورے سندھ میں اتوار3جنوری کو مظاہرے کرے گی اور تین روزہ سوگ منایا جائے گا،اس موقع پر علامہ جعفر سبحانی،علامہ کرم الدین،علامہ فیاض مطہری،علامہ سجاد ہا تمی،علامہ شریف مشہدی نے بھی خطاب کیا،جعفریہ الائنس پاکستان کے سربراہ علامہ عباس کمیلی نے کہا ہے کہ آیت اللہ شیخ نمر ایک نڈرباعمل اور جید عالم دین تھے آپ نے پوری زندگی عملیت پسندی کے فلسفے کے تحت گزاری اور ظلم اور ظالم کے خلاف آواز حق بلند کرتے رہے، اجلاس میں ملت جعفر یہ کی جانب سے دس روز ہ سوگ کا اعلان کیا گیا ۔</TEXT>
