<DOCNO>410859</DOCNO>
<HL>خانیوال پولیس کا ناروارویہ ‘ وکلاء کی پانچویں روز بھی ہڑتال</HL>
<AUTHOR>روزنامہ پاکستان</AUTHOR>
<DATELINE> Pakistan 2016-08-31 03:40:35+05</DATELINE>
<TEXT>ملتان ‘ خانیوال ، جہانیاں ( خبرنگار خصوصی، نمائندہ پاکستان ‘ نامہ نگار ) ضلع خانیوال کے وکلاء نے خانیوال پولیس کے رویہ کے خلاف پانچ روز سے ہڑتال کر رکھی ہے اور عدالتوں میں پیش نہیں(بقیہ نمبر31صفحہ12پر ) ہوئے ، جہانیاں بار کونسل کے جنرل سیکرٹری ذوالکفل نے بتایا کہ آج بھی جہانیاں بار کونسل عدالتوں کا بائیکاٹ کرے گی اور کوئیوکیل عدالت میں پیش نہیں گا ۔ان کا کہنا تھا کہ جب تک خانیوال پولیس اپنارویہ درست نہیں کرتی ہڑتال جاری رہے گی ۔ دریں اثناء ہائیکورٹ بار ایسوسی ایشن ملتان کی ایگزیکٹو باڈی کا ہنگامی اجلاس شیخ جمشید حیات صدر ہائیکورٹ بار ملتان کی صدارت میں ہوا جس میں سیکرٹری کے فرائض عمر حیات جنرل سیکرٹری ہائیکورٹ بار ایسوسی ایشن ملتان نے ادا کیے ۔ اجلاس میں خانیوال پولیس کے رویے کی مذمت کرتے ہوئے فیصلہ کیا ہے کہ اگر ڈی پی او خانیوال کو تبدیل نہ کیا گیا اور خانیوال بار کے وکلاء کے مطالبات کو تسلیم نہ کیا گیا تو پورے جنوبی پنجاب سے اس کیخلاف تحریک کا آغاز کردیا جائیگا ۔اجلاس میں خانیوال کے وکلاء سے اظہار یکجہتی کیا گیا ‘ آر پی او ملتان سے مطالبہ کیا گیا کہ وہ خانیوال میں وکلاء اور ڈی پی او خانیوال کے درمیان تنازع کے حل کیلئے اپنا کردار ادا کریں ۔ علاوہ ازیں ڈسٹرکٹ بار ایسوسی ایشن ملتن کا اجتجاجی اجلاس ہوا جس کی صدارت صدربار عظیم الحق پیرزادہ نے کی ‘ اجلاس میں عمران خاکوانی ‘ راؤ محمد امجد ‘ سید طاہر بخاری ‘ نعیم فاطمہ ‘ مس صنوبر ‘ اقبال سدھانہ ‘ سید آفتاب شاہ ‘ ملک جاوید اقبال ‘ رشید اے قیصر ‘ اقبال دھانہ ‘ عبدالرؤف قادری نے شرکت کی ۔ اجلاس سے صدر بار عظیم الحق پیرزادہ نے خطاب کرتے ہوئے کہا کہ ڈی پی او خانیوال سمیت کسی بھی بیورو کریٹ اور پولیس آفیسر کو وکلاء سے بدتمیزی کی اجازت نہیں دینگے ‘ اگر اعلیٰ انتظامیہ نے فی الفور ڈی پی او خانیوال کو معطل نہ کیا تو نتائج کے ذمہ دار حکومت ہوگی ‘ ہم وزیر اعظم ‘ وزیر اعلیٰ ‘ آئی جی پنجاب سے مطالبہ کرتے ہیں کہ وہ حالات کی نزاکت کو دیکھتے ہوئے فی الفور ڈی پی او خانیوال کیخلاف ایکشن لیں ورنہ پھر دما دم مست قلندر ہوگا ۔خانیوال سے نما ئندہ پاکستان کے مطابق ڈسٹرکٹ بار ایسوسی ایشن خانیوال کی جانب سے مقامی پولیس کے ناروا رویہ کرپشن جرائم پیشہ عناصر کی سرپرستی وکلاء کو ٹارگٹ کرکے ناجائز مقدمات میں ملوث کرنا،قبضہ گروپوں کی سرپرستی کے خلاف جاری ہڑتال کو جاری رکھتے ہوئے آئندہ روز بھی مکمل دن ہڑتال کا اعلان کیا بارزکواڑڈینشن ڈسٹرکٹ خانیوال کے متفقہ فیصلہ کے مطابق وکلاء کے مطالبات کی منظوری تک احتجاجی سلسلہ جاری رہے گا اور خانیوال سمیت ضلع بھرکی دیگر بار ایسوسی ایشنز کبیر والا ،میاں چنوں اور جہانیہ میں پولیس کے ناروا رویہ کے خلاف مکمل ہڑتال رہے گی ا س موقع پر سعید اخترچوہدری ایڈووکیٹ صدر، چوہدری محمد شاہد اقبال ایڈووکیٹ جنرل سیکرٹری بار نے کہا کہ مقامی پولیس نے اپنا رویہ میں تبدیلی نہ کی تو آئندہ ضلع بھر میں احتجاجی ریلیاں نکالی جائیں گی اور دھرنے دیے جائیں گے عبدالعزیز خان پنیاں ممبر پنجاب بار کونسل نے کہا کہ مقامی پولیس کی جانب سے عرصہ دراز سے وکلاء کے ساتھ ناروا سلوک اپنائے ہوئے ہے جواب ناقابل برداشت ہوچکا ہے رانا محمد اسلم سابق صدربارنے کہا کہ ڈی پی اوخانیوال کو خانیوال بار کی اعزازی ممبرشپ جو میری طرف سے دی گئی ان کے ناروارویہ سے یہ ثابت ہوا ہے کہ وہ اس ممبر شپ کی اہلیت نہیں رکھتے راشد محمود چوہدری سابق جنرل سیکرٹری بار نے کہا کہ ڈی پی اوکے ناروا رویہ اور کرپشن کی وجہ سے ڈی پی اوکی قربانی سے قبل قربانی ہوگی مہر افتخار نکیانہ ، راؤ خالد محمود سابق جنرل سیکرٹری بار نے بھی اس موقع پر ڈی پی اواور مقامی پولیس کے ناروا رویہ کی شدید الفاظ میں مذمت کی ۔</TEXT>
