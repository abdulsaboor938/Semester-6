<DOCNO>2458715</DOCNO>
<HL>بھارت خواتین کی حقوق کی پامالی اور جنسی و جسمانی تشدد کے حوالے سے سرفہرست ممالک میں شامل</HL>
<AUTHOR>اردو پوائنٹ</AUTHOR>
<DATELINE> Pakistan 2007-03-07 12:03:26+05</DATELINE>
<TEXT>نئی دہلی (اردوپوئنٹ تازہ ترین اخبار07 مارچ2007) بھارت خواتین کے حقوق کی پامالی اور جنسی و جسمانی تشدد کے حوالے سے سرفہرست ممالک میں شامل ہوگیا۔ بھارتی خبر رساں ادارے کے مطابق بھارتی نیشنل کرائمز ریکارڈ بیورو کے مطابق سال 2005-06ء میں بھارت میں خواتین کے ساتھ جنسی زیادتی کے 34 ہزار کیسز جبکہ جنسی زیادتی کے ساتھ جسمانی تشدد کے ایک ہزار کیسز سامنے آئے اسی عرصے میں مجموعی طور پر ساٹھ ہزار مقدمات درج ہوئے۔ () جنسی زیادتی کا شکار ہونے والی خواتین یں اکثر سکول طالبات یا کمسن لڑکیاں شامل ہیں۔ ادھر نیشنل فیملی ہیلتھ کے سروے کے مطابق بھارت میں 37 فیصد خواتین شادی کے بعد جسمانی تشدد کا شکار ہوتی ہیں سروے میں کہا گیا ہے کہ خواتین پر تشدد کی بڑی وجہ غربت اور بیروزگاری ہے جس کے باعث میاں بیوی کے درمیان تعلقات خراب ہوجاتے ہیں۔ سروے میں شادی شدہ خواتین کے حوالے سے کہا گیا ہے کہ ملک میں خواتین پر جسمانی تشدد کی روک تھام کیخلاف قوانین کی موجودگی کے باوجود ان پر عمل درآمد نہیں کیا جارہا ہے جس کے باعث خواتین کیساتھ امتیازی سلوک کا مسئلہ دن بدن بڑھ رہا ہے۔</TEXT>
