<DOCNO>992430</DOCNO>
<HL>تمباکو نوشی کا عالمی دن شعوری و آگاہی مہم چلائی گئی</HL>
<AUTHOR>روزنامہ جنگ</AUTHOR>
<DATELINE> Pakistan 2016-06-01 05:06:00+05</DATELINE>
<TEXT>ملتان (سٹاف رپورٹر) تمباکو نوشی کا عالمی دن گذشتہ روز منایا گیا،عوام میں تمباکو نوشی کے تدارک کے لئے مختلف شعوری و آگاہی مہم چلائی گئی جس میں گذشتہ روز مختلف مقامات پر سمینار ز منعقد کئے گئے، اتحاد برائے انسداد تمباکو نوشی، پاکستان (سی ٹی سی ۔پاک) اور سول سوسائٹی آرگنائزیشنز کے زیرِ اہتمام پریس کانفرنس میں شریک تنظیموں نے مطالبہ کیا ہے کہ سگریٹ کی ڈبیوں کے 85 فیصد حصے پر صحت سے متعلق تصویری انتباہ چھاپنے کا نفاذ فوراََ کیا جائے،عالمی ادارہ صحت کی پاکستان میں تمباکو کے استعمال بارے میں رپورٹ کے مطابق ہر سال تقریباََ108,000 افراد سگریٹ نوشی کی وجہ سے جان سے چلے جاتے ہیں جبکہ ہر روز 1200 نوجوان اور بچے تمباکو کی وجہ سے ہونے والی بیماریوں کا شکار ہوتے ہیں ۔</TEXT>
