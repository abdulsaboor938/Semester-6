وزیرِ اعظم عمران خان کی سعودی فرماں روا شاہ سلمان سے ملاقات
ریاض: وزیرِ اعظم عمران خان کی سعودی فرماں روا شاہ سلمان سے ملاقات ہوئی، وزیرِ اعظم عمران خان کو گارڈ آف آنر بھی پیش کیا گیا۔ تفصیلات کے مطابق وزیرِ اعظم عمران خان کی شاہ سلمان سے ملاقات ہوئی، ملاقات میں باہمی دل چسپی کے امور اور دو طرفہ تعلقات پر تبادلہ خیال کیا گیا۔  سعودی فرماں رواں شاہ سلمان سے ملاقات کے موقع پر مشیرِ تجارت عبد الرزاق داؤد، وفاقی وزرا شاہ محمود قریشی، اسدعمر اور چوہدری فواد بھی موجود تھے۔ ملاقات میں تجارت، سرمایہ کاری اور اقتصادی تعلقات سے متعلق امور پر گفتگو کی گئی، خیال رہے کہ وزیرِ اعظم عمران خان گزشتہ روز سعودی عرب اور متحدہ عرب امارات کے دو روزہ دورے پر گئے ہیں۔ یہ بھی پڑھیں: وزیر اعظم عمران خان سے سعودی وزير توانائی کی ملاقات وزیرِ اعظم عمران خان نے گزشتہ رات مکہ مکرمہ میں عمرہ بھی ادا کیا، بیت اللہ پہنچنے پر ان کے لیے خصوصی طور پر خانۂ کعبہ کا دروازہ کھولا گیا، جہاں وہ وفد کے ساتھ بیت اللہ شریف میں داخل ہوئے، نوافل ادا کیے اور پاکستان اور عالم اسلام کی سلامتی کے لیے دعائیں کیں۔ وزیرِ اعظم عمران خان سے سعودی وزيرِ تونائی خالد الفالح کی بھی ملاقات ہوئی۔ ملاقات میں دونوں ممالک میں تجارتی رابطے مزید بہتر کرنے پر غور کیا گیا۔ comments
