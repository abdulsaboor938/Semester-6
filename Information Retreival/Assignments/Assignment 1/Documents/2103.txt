فیصل آباد: انسانی اسمگلنگ کے خلاف ایف آئی اے کی کارروائی، 19 افراد گرفتار
فیصل آباد: پنجاب میں ایف آئی اے نے انسانی اسمگلنگ کے خلاف اہم کارروائی کرتے ہوئے 19 افراد کو گرفتار کرلیا۔ تفصیلات کے مطابق فیصل آباد کے علاقے میانوالی میں ایف آئی اے نے انسانی اسمگلنگ کے خلاف کارروائی کی، اس دوران غیر قانونی طور پر ترکی اور یونان جانے کی کوشش پر 19 افراد گرفتار کرلیا۔ ایف آئی اے کا کہنا ہے کہ گرفتار افراد کو بس میں کوئٹہ لے جاکر ایرانی بارڈر عبور کرایا جانا تھا، تاہم اس سے قبل ہی اہم کارروائی میں گرفتاریاں عمل میں آئیں، اور منصوبہ ناکام بنادیا گیا۔ ایف آئی اے کے مطابق گرفتار افراد گجرات اور منڈی بہاؤالدین کے رہائشی ہیں۔ کوئٹہ: ایف آئی اے کی انسانی اسمگلرز کے خلاف کارروائی، 19 افراد گرفتار اس سے قبل رواں سال 18 ستمبر کو کوئٹہ میں ایف آئی اے نے انسانی اسمگلرز کے خلاف اہم کارروائی کی تھی، جس کے باعث غیر قانونی طور پر یورپ جانے والے 19 افراد کو گرفتار کیا گیا تھا۔ خیال رہے کہ مئی 2016 میں لاہور میں پولیس نے انسانی اسگلنگ کرنے والے گروہ کے سرغنہ مجاہد حسین اور اس کے ساتھی محمد امین کو گرفتار کیا تھا۔ خیال رہے کہ ملزمان گزشتہ کئی سالوں سے انسانی اسمگلنگ کا کاروبار کر رہے تھے، دونوں ملزمان ایف آئی اے کو مطلوب تھے ملزمان کے قبضہ سے ملکی وغیر ملکی پاسپورٹس دولاکھ سے ذائد نقدی ویزا کارڈز اور شناختی کارڈز برآمد ہوئے تھے۔ comments
