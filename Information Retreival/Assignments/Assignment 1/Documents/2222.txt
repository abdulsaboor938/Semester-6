مری ہوئی ریلوے کواللہ کے حکم سے ہم نے زندہ کیا‘ سعد رفیق
لاہور: مسلم لیگ ن کے رہنما خواجہ سعد رفیق کا کہنا ہے کہ نئے پاکستان میں بجلی گیس ہرچیزمہنگی کر دی گئی۔ تفصیلات کے مطابق لاہور میں کارکنوں سے خطاب کرتے ہوئے مسلم لیگ ن کے رہنما خواجہ سعد رفیق نے کہا کہ گنتی کی اجازت مل جاتی تو دوبارہ ضمنی الیکشن نہ ہوتا، قالین کے نیچے رزلٹ نہ چھپایا جاتا توحالات اورہوتے۔ مسلم لیگ ن کے رہنما نے کہا کہ ہمارے ارد گرد گھیرا تنگ کرنے کی کوشش کی جا رہی ہے، یہ وقت کبھی ان پر بھی آسکتا ہے۔ سابق وزیرریلوے خواجہ سعد رفیق نے کہا کہ مری ہوئی ریلوے کواللہ کے حکم سے ہم نے زندہ کیا۔ انہوں نے کہا کہ نئے پاکستان میں بجلی گیس ہرچیزمہنگی کر دی گئی، پی ٹی آئی سے حکومت نہیں سنبھالی جا رہی۔ خواجہ سعد رفیق نے کہا کہ سعودی عرب کے دورے کے بعد بیان نے مصیبت کھڑی کر دی، نا تجربہ کاری سے پریشانی ہو رہی ہے۔ مسلم لیگ ن کے رہنما نے کہا کہ سی پیک ان سے نہیں چل رہا جو پالیسی لارہے ہیں وہ چین کوقبول نہ ہوگی، جومعاہدہ حکومتیں کرتی ہیں آئندہ حکومت نہیں بدلتی۔ انہوں نے کہا کہ پاکستان کو ریورس گیئرلگا دیا گیا ہے، چند ممالک کے ساتھ تعلقات بہتر رکھنا بے حد ضروری ہیں، افغانستان کےحالات بہترہونے پرپاکستان میں بہتری آئے گی۔ comments
