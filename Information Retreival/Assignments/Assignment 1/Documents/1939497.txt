<DOCNO>1939497</DOCNO>
<HL>سعودی عرب: قتل کے مجرم کو سزائے موت</HL>
<AUTHOR>نوائے وقت</AUTHOR>
<DATELINE> Pakistan 2016-01-05 05:16:26+05</DATELINE>
<TEXT>ریاض (اے ایف پی) سعودی عرب میں پیر کے روز قتل کے ایک مجرم کو سزائے موت دیدی گئی۔ احمد عبیدالعمری الحربی نے ایک تنازع پر ایک شخص کو فائرنگ کر کے قتل کیا تھا۔ وزارت داخلہ کی جانب سے جاری بیان کے مطابق احمد عبید کو صوبے قاسم میں سزائے موت دی گئی۔ ہفتے کے روز 12 مختلف شہروں میں 47 افراد کو سزائے موت دی گئی تھی جس میں شیعہ عالم شیخ نمر بھی شامل تھے۔ اے ایف پی کے مطابق 2015ء کے دوران سعودی عرب میں 153 افراد اور 2014ء میں 8 افراد کو سزائے موت دی گئی تھی۔</TEXT>
