<DOCNO>410683</DOCNO>
<HL>ایف آئی اے کی کارروائی : اسلام آباد سے جعلی حج آپریٹر گرفتار</HL>
<AUTHOR>روزنامہ پاکستان</AUTHOR>
<DATELINE> Pakistan 2016-08-31 09:23:55+05</DATELINE>
<TEXT>اسلام آباد (مانیٹرنگ ڈیسک) ایف آئی اے نے اسلام آباد میں کارروائی کرتے ہوئے انسانی سمگلر کو گرفتار کر لیا ۔ جیو نیوز کے مطابق ایف آئی اے نے نواحی علاقے ٹھنڈا پانی نیلورسے انسانی سمگلر کو گرفتار کر لیا ، ملزم طارق نعیم جعلی حج آپریٹر کے طور پر کام کر رہا تھا جو انسداد انسانی سمگلنگ سیل راولپنڈی کو مقدمے میں مطلوب تھا ۔ ایف آئی اے ذرائع کا کہنا ہے کہ ملزم نے لوگوں کو بطور خادم الحجاج بھجوانے کا جھانسہ دیکر لاکھوں روپے بٹورے جبکہ ملزملوگوں سے جعلسازی کر کے لاکھوں روپے کماتا تھا جسے گرفتار کر کے تفتیش کیلئے نامعلوم مقام پر منتقل کر دیا گیا ہے۔</TEXT>
