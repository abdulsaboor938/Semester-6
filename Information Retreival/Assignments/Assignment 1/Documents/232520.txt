<DOCNO>232520</DOCNO>
<HL>ایف آئی اے کی کارروائی ،انتہائی مطلوب انسانی سمگلر گرفتار</HL>
<AUTHOR>روزنامہ پاکستان</AUTHOR>
<DATELINE> Pakistan 2017-08-27 03:14:43+05</DATELINE>
<TEXT>لاہور ( کرا ئم ر پو رٹر )ایف آئی اے نے گوجرانوالہ میں کارروائی کرتے ہوئے انتہائی مطلوب اور ریڈ بک فہرست میں شامل انسانی سمگلر کو گرفتارکرلیا۔تفصیلات کے مطابق ایف آئی اے کی ٹیم متعلقہ تھانہ کی پولیس کے ہمراہ چھاپہ مارکارروائی کے دوران انسانی سمگلنگ کے مکروہ دھندے میں ملوث ،ریڈ بک میں شامل سمگلر کو گرفتار کرنے پہنچی تو اس نے پولیس پر فائرنگ کردی تاہم پولیس نے جوابی فائرنگ کرتے ہوئے ملزم کو گھیرے میں لے کر گرفتار کر لیا۔ابتدائی تحقیقات میں گرفتار انسانی سمگلر کی شناخت امجد کے نا م سے ہوئی ہے جس کیخلاف سمگلنگ کے 3مقدمات درج ہیں اور ملزم پر الزام ہے کہ وہ متعددنوجوانوں سے بیرون ملک بھجوانے کا جھانسہ دے کر لاکھوں روپے لوٹ چکا ہے تاہم پولیس نے زیر حراست ملزم کیخلاف مقدمہ درج کرتے ہوئے اسے مزید تفتیش کیلئے نامعلوم مقام پر منتقل کردیاہے۔</TEXT>
