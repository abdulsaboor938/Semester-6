جرمنی میںتیز رفتار ٹرین کی بوگیوں میں آگ لگ گئی
برلن: جرمنی کی ایک تیز رفتار ٹرین کی بوگیوں میں آگ لگ گئی جس کے باعث ریل سروس عارضی طور پر معطل کردی گئی۔ تفصیلات کے مطابق جرمنی کے شہر کولون میں ریل گاڑی کی بوگیوں میں آتشزدگی کا واقعہ سامنے آیا جس کے باعث دو بوگیاں مکمل طور پر جل گئیں، انتظامیہ نے ٹرین سروس عارضی طور پر معطل کردی۔ غیر ملکی خبر رساں ادارے کے مطابق ٹرین جرمن شہر کولون سے میونخ جارہی تھی کہ اچانک صبح کے وقت بوگیوں میں آگ بھڑک اٹھی، تاہم کسی قسم کا کوئی جانی نقصان نہیں ہوا۔ ریل میں تقریباً 510 افراد سوار تھی جنہیں بحفاظت نکال لیا گیا، آگ لگنے کی اصل وجہ اب تک سامنے نہیں آئی، البتہ ابتدائی طور پر یہ کہا جارہا ہے کہ ٹرین میں اچانک دھواں اٹھنے لگا جس نے دیکھتے ہی دیکھتے آگ کی شکل اختیار کرلی، جس کے باعث دو بوگیاں جل کر راکھ ہوگئیں۔ لندن : ساؤتھ ویسٹرن ٹرین میں 3 دھماکے حکام کا کہنا ہے کہ حادثہ کی وجہ معلوم نہیں ہوسکی، تاہم تحقیقاتی ٹیم معاملے کی جانچ پرتال کررہی ہے، جائے وقوعہ سے شواہد اکھٹے کیے جارہے ہیں، جلد حقائق سامنے آئیں گے۔ پولیس حکام کا کہنا ہے آگ لگنے والی ٹریک کو دو دن کے لیے بند کردیا گیا ہے، جبکہ ٹرین سرور متبادل راستہ اختیار کرے گی جو مقررہ مقام پر 80 منٹ تاخیر سے پہنچائے گی۔ یاد رہے کہ نومبر 2012 میں جنوبی جرمنی میں ایک ورکشاپ میں آگ لگنے سے 14 افراد ہلاک اور سات زخمی ہوگئے تھے، ٹیٹی زے نوئے شٹٹ کی اس ورکشاپ میں معذور افراد کام کرتے تھے۔ comments
