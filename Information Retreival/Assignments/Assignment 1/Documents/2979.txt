وزیراعظم کی زیرصدارت کابینہ کا خصوصی اجلاس آج ہوگا
اسلام آباد : وزیراعظم عمران کی زیرصدارت وفاقی کابینہ کا خصوصی اجلاس آج ہوگا جس میں بجٹ تجاویز منظوری کے لیے پیش کی جائیں گی۔ تفصیلات کے مطابق وزیراعظم عمران خان کی صدارت میں وفاقی کابینہ کا اجلاس آج صبح 9 بجے وزیراعظم سیکریٹریٹ میں طلب کیا گیا ہے۔ ذرائع کے مطابق اجلاس میں نئے بجٹ تجاویز منظوری کے لیے پیش کی جائیں گی اور کابینہ کو وزیرخزانہ اسد عمر اور سیکریٹری سمیت دیگر حکام بریفنگ دیں گے۔ ذرائع کا کہنا ہے کہ وزیراعظم عمران خان کی زیرصدارت اجلاس میں ایف بی آراصلاحات اورٹیکس، سلیبس تبدیلی پرکابینہ کو اعتماد میں لیا جائے گا۔ اجلاس میں ایف بی آر وصولیوں کے نئے اہداف اور ٹیکس حجم بڑھانے کی حکمت عملی پربھی شرکا کوبریفنگ دی جائے گی، کابینہ سے منظوری کے بعد نئی بجٹ تجاویزکواسمبلی میں پیش کیا جائے گا۔ پہلا غیر ملکی دورہ: وزیراعظم عمران خان آج سعودی عرب روانہ ہوں گے واضح رہے کہ وزیراعظم عمران خان اپنے پہلے غیر ملکی دورے پر آج سعودی عرب کے لیے روانہ ہوں گے، دو روزہ سرکاری دورے میں وہ سعودی عرب کے بعد متحدہ عرب امارات بھی جائیں گے۔ وزیرِ اعظم عمران خان سعودی فرمانروا شاہ سلمان اور ولی عہد کی دعوت پر دورہ کر رہے ہیں۔ comments
