آسٹریلیا کا شان دار کم بیک، سنسنی خیز مقابلے کے بعد دبئی ٹیسٹ بے نتیجہ ختم
دبئی: پاکستان اور آسٹریلیا کا ٹیسٹ میچ سنسنی خیز مقابلے کے بعد بغیر کسی نتیجے کے ختم ہوگیا۔ تفصیلات کے مطابق دبئی میں جاری ٹیسٹ میچ میں آسٹریلیا نے شان دار بیٹنگ کرتے ہوئے حیران کن کم بیک کیا۔ پاکستان نےآسٹریلیاکوجیت کے لئے462 رنزکاہدف دیا تھا۔ آخری دن کے آغاز پر پاکستان کو جیت کے لیے 7 وکٹیں، آسٹریلیا کو 326 رنز درکار تھے۔ بہ ظاہر پاکستان کا پلڑا بھاری تھا، البتہ آسٹریلیا نے اعتماد سے بیٹنگ کی۔ عثمان خواجہ 141 رنزبناکرنمایاں رہے، آسٹریلوی کپتان ٹِم پین61 رنز بناکر ناٹ آؤٹ رہے۔ دوسری اننگز میں یاسرشاہ نے چار، محمدعباس نے تین وکٹیں حاصل کیں۔ آخری دس اوورز میں پاکستان کو دو وکٹیں درکار تھیں، مگر آسٹریلوی بلے باز اعتماد سے بیٹنگ کرتے رہے۔ میچ کے اختتام پر آسٹریلیانے 8 وکٹوں پر 362رنزبنائے۔ گذشتہ روز آسٹریلیا نے 462 رنز ہدف کے تعاقب کے لیے اننگز کا آغاز کیا تو اوپنرز نے اچھی شراکت قائم کی آسٹریلیا کی پہلی وکٹ 87 رنز پر گری جب ایرون فنچ 49 رنز بنا کر آؤٹ ہوئے، شان مارش اور مچل مارش بغیر کوئی رن بنائے پویلین لوٹ گئے۔ عثمان خواجہ 50 اور ہیڈ 34 رنز کے ساتھ کریز پر موجود ہیں، پاکستان کی جانب سے محمد عباس نے شاندار بولنگ کا مظاہرہ کرتے ہوئے تین کینگروز کھلاڑیوں کو پویلین کی راہ دکھائی۔ قبل ازیں پاکستان نے دوسری اننگز 181 رنز پر ڈکلیئر کردی ہے اور آسٹریلیا کو جیت کے لیے 462 رنز کا ہدف دیا ہے۔ Congratulations Australia on a wonderful fight. Well played Pakistan. The series is alive and kicking! Can’t wait for the Abu Dhabi Test.#PAKvAUS Scorecard: https://t.co/qLbgL1oVmg pic.twitter.com/wHXgJTbWNZ — PCB Official (@TheRealPCB) October 11, 2018  خیال رہے کہ پاکستانی ٹیم پہلی اننگ میں حارث سہیل اور محمد حفیظ کی شاندار سنچری کی بدولت 482 رنز پر آل آؤٹ ہوگئی۔ تیسرے روز آسٹریلیا کی ٹیم 202 رنز پر ڈھیر ہوگئی، پاکستان نے کینگروز کو فالو آن نہ کروا کر خود بیٹنگ کا فیصلہ کیا تو 45 رنز پر تین وکٹیں گر گئیں، تیسرے روز کھیل کے اختتام پر قومی ٹیم نے 325 رنز کی برتری حاصل کرلی۔ یاد رہے کہ پاکستان اور آسٹریلیا کے درمیان پہلے ٹیسٹ میچ کے لیے پاکستانی ٹیم میں امام الحق، اظہر علی، محمد حفیظ، بابر اعظم، اسد شفیق، حارث سہیل، کپتان سرفراز احمد، بلال آصف، یاسر شاہ، وہاب ریاض، محمد عباس اور میر حمزہ بطور 12 ویں کھلاڑی شامل ہیں۔ آسٹریلوی ٹیم میں 3 کھلاڑیوں نے ڈیبیو کیا جن میں ایرون فنچ، ٹریوس ہیڈ اور مارنس لیوسکا گنی شامل ہیں۔ آسٹریلوی ٹیم کی کپتانی ٹم پین کر رہے ہیں جبکہ شان مارش ان کے نائب کے فرائض انجام دیتے ہوئے دکھائی دیے۔ دیگر کھلاڑیوں میں ایرون فنچ، عثمان خواجہ، مچل مارش، مارنس لیوسکاگنی، ٹریوس ہیڈ، مچل اسٹارک، نیتھن لیون پیٹرسڈل اور جان ہولینڈ شامل ہیں۔ آسٹریلیا کی بال ٹیمپرنگ کے معاملے کے بعد یہ پہلی ٹیسٹ سیریز ہے اور اسے ٹیم کے لیے کرکٹ کے میدان میں اپنی کھوئی ہوئی ساخت واپس بحال کرنے کے لیے اہم میچ سمجھا جا رہا ہے۔ comments
