<DOCNO>1525111</DOCNO>
<HL>اسحاق ڈار کے خلاف آمدن سے زائد اثاثہ جات ریفرنس کی سماعت گیارہ جولائی تک ملتوی</HL>
<AUTHOR>نوائے وقت</AUTHOR>
<DATELINE> Pakistan 2018-07-05 00:45:36+05</DATELINE>
<TEXT>اسلام آباد کی احتساب عدالت کی دو اہم سماعتیں بنا کسی کارروائی ملتوی ہو گئیں۔ اسحاق ڈار کے خلاف آمدن سے زائد اثاثہ جات ریفرنس کی سماعت میں بھی نامزد تینوں ملزمان عدالت میں پیش ہوئے۔ حاضری لگانے کے بعد بنا کارروائی کیس کی سماعت گیارہ جولائی تک ملتوی ہو گئی۔ احتساب عدالت نے گزشتہ روز دلائل مکمل ہونے پر ایون فیلڈ ریفرنس کا فیصلہ محفوظ کیا تھا جو کہ جمعہ چھ جولائی کو سنایا جائے گا۔</TEXT>
