<DOCNO>556356</DOCNO>
<HL>اٹک ، سرگودھا ، فیصل آباد ، لاہور اور بہاولپور میں 9مجرموں کو تختہ دار پر لٹکا دیا گیا</HL>
<AUTHOR>روزنامہ پاکستان</AUTHOR>
<DATELINE> Pakistan 2015-10-21 04:49:58+05</DATELINE>
<TEXT>لاہور(اے این این)اٹک ،سرگودھا ،فیصل آباد،لاہور اور بہاولپور میں قتل کے9مجر موں کو تختہ دا ر پر لٹکا دیاگیا جبکہ 2مجرموں کی پھانسی راضی نامہ کے بعد روک دی گئی۔لاہورکی کوٹ لکھپت جیل میں قتل کے2مجرموں کو صبح سویرے پھانسی دے دی گئی۔مجرم خلیل احمد نے2001 میں پرویز اورمجرم ندیم نے1999 میں ایک شخص کو قتل کیاتھا۔اٹک کی ڈسٹرکٹ جیل میں قتل کے3مجرموں کوپھانسی دی گئی۔مجرم امجدنے2002میں دو افراد ، مجرم محمد بشیر نے 1998 میں ایک شخص جبکہ مجرم علیق شاہ نے 2001 میں 2 افراد کوقتل کیاتھا۔ڈسٹرکٹ جیل سرگودھا میں قید مجر م محمد فاروق نے 2003میں پرانی دشمنی پر احسان اللہ کو قتل کیاتھا۔ ڈیتھ وارنٹ جاری ہونے پر مجرم کو گزشتہ روز صبح سویرے تختہ دار پر لٹکادیاگیا ۔ادھربہاولپورنیوسینٹرل جیل میں قتل کے مجرم کو پھانسی دے دی گئی۔مجرم مصطفی نے2005میں گھریلو تنازعے پربیوی سمیت 6افراد کوقتل کیاتھا۔جبکہ سزائے موت کے دوسرے مجرم کی پھانسی راضی نامہ کے بعد روک دی گئی۔مجرم محمد شاہد نے2004 میں پرانی دشمنی پردوافراد کوقتل کیاتھا۔دوسری جانب فیصل آبادکی سینٹرل جیل میں قتل کے 2مجرموں کو پھانسی دے دی گئی۔مجرم محمد اکرم نے 2000 میں شوکت جبکہ مجرم محمد سعید نے 2003 میں سرفراز کو قتل کیا تھا۔ادھرسینٹرل جیل ملتان میں قتل کے مجرم کی پھانسی راضی نامہ کے بعد روک دے دی گئی۔ مجرم محمد اسلم نے1996میں خاتون کواغوا کے بعد قتل کیاتھا۔</TEXT>
