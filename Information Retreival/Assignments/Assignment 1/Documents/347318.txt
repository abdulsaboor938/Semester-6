<DOCNO>347318</DOCNO>
<HL>جج کے قتل میں ملوث مجرم کو اڈیالہ جیل میں پھانسی دیدی گئی</HL>
<AUTHOR>روزنامہ پاکستان</AUTHOR>
<DATELINE> Pakistan 2017-01-11 06:09:34+05</DATELINE>
<TEXT>راولپنڈی(جنرل رپورٹر )انسداد دہشت گردی کی خصوصی عدالت گلگت کے جج جمشید خان کے قتل میں سزاءئے موت کی سزا پانے والے مجرم نوید حسین کو سینٹر ل جیل اڈیالہ میں پھانسی دے دی گئی،نوید حسین پر الزام تھا کہ اس نے 24جون 2006ء کوجج جمشید خان کو فائرنگ کرکے موت کے گھات اتار دیا جس کا مقدمہ دہشت گردی ایکٹ 7ATA،6/7،302،109تھانہ سٹی گلگت میں درج ہوا، جس میں ملزم کو 31اگست 2009ء کو انسداد دہشت گردی کی خصوصی عدالت گلگت کے جج راجہ شاہ باز خان نے سزائے موت ، 3لاکھ روپے معاوضہ اور عدم ادائیگی معاوضہ کی صورت میں 2سال قید سخت بھگتنے کی سزا سنائی، ملزم نے فیصلے کے خلاف اپیلیں دائر کیں جو خارج کر دی گئیں آخری اپیل صدر مملکت نے بھی خارج کر دی، جس کے بعد ملزم کے ریڈ وارنٹ جاری کئے گئے مجرم سینٹر جیل اڈیالہ میں پابند سلا سل تھا جس کو گزشتہ روز پھانسی دے دی گئی۔</TEXT>
