<DOCNO>1585635</DOCNO>
<HL>ایپکا کی قلم چھوڑ ہڑتال، ڈپٹی کمشنر آفسز کے باہر احتجاجی مظاہرے</HL>
<AUTHOR>نوائے وقت</AUTHOR>
<DATELINE> Pakistan 2018-04-04 05:27:52+05</DATELINE>
<TEXT>لاہور (این این آئی) آل پاکستان کلرکس ایسوسی ایشن (ایپکا) کی جانب سے ملک بھر کے تمام اضلاع کے سرکاری ملازمین قلم چھوڑ ہڑتال کرتے ہوئے ڈپٹی کمشنرز آفسز کے باہر ڈویژنل و ضلعی صدور ایپکاکی قیادت میں جلوس نکالے گئے اور مطالبات کی منظوری کے حق میں بھرپور احتجاج ریکارڈ کروایا گیا۔ لاہور میں باغ جناح سے گورنر ہائوس تک ریلی نکالی گئی جس کی قیادت مرکزی صدر ایپکا پاکستان حاجی محمد ارشاد چوہدری، لالہ محمد اسلم، حاجی فضل داد گجر، ذوالفقار علی بھٹی و و دیگر قائدین ایپکا نے کی۔ مال روڈ کے اطراف گھنٹوں تک شدید ٹریفک جام رہی۔ مظاہرین سے خطاب کرتے ہوئے ایپکا قائدین اور حاجی محمدارشاد چوہدری نے وزیراعظم سے اپیل کی کہ ملک گیر احتجاج کا نوٹس لیتے ہوئے ہمارے مطالبات جلد تسلیم کئے جائیں۔</TEXT>
