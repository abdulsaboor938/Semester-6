ملک اور کباڑیے کی دکان چلانے میں فرق ہے، اثاثے بیچنے سے تبدیلی نہیں آتی: مریم اورنگ زیب
لاہور: مسلم لیگ ن کی سینئر رہنما مریم اورنگ زیب نے کہا ہے کہ ملک اور کباڑیے کی دکان چلانے میں فرق ہے۔ ان خیالات کا اظہار انھوں نے میڈیا سے گفتگو کرتے ہوئے کیا۔ انھوں نے کہا کہ اثاثے بیچنے اور کرائے پر دینے سے تبدیلی نہیں آتی۔ انھوں نے ریڈیو پاکستان کی بلڈنگ لیز پر دیے جانے کے معاملے پر حکومت کو آڑے ہاتھ لیا، مریم اورنگزیب کا کہنا تھا کہ یہ بہت افسوس ناک امر ہے، ریڈیو پاکستان نے قیام پاکستان کا اعلان کیا تھا. مزید پڑھیں: حکومت دھاندلی کی پیداوار ہے، منی بجٹ کی صورت میں مہنگائی کا بم گرایا گیا: شہباز شریف ان کا کہنا تھا کہ ریڈیو پاکستان کی بلڈنگ لیز پر دینا ریڈیو پاکستان پر براہ راست حملہ ہے، ہم یہ قطعی نہیں ہونے دیں گے. ان کا کہنا تھا کہ یہ فیصلے پارلیمنٹ میں ہونے والی قانون سازی ہی کے ذریعے ممکن ہے، اس میں فرد واحد فیصلہ نہیں کرسکتا. مسلم لیگ کی ترجمان نے کہا کہ قومی املاک کو اس طرح لیز دینے کسی طور قابل قبول نہیں، حکومت کو چلانے کے تقاضے اور ہوتے ہیں، اسے دکان کے طرز پر نہیں چلایا جاسکتا. comments
