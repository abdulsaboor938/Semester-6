<DOCNO>2452133</DOCNO>
<HL>راولپنڈی‘ اڈیالہ جیل قتل میں ملوث عبدالرحیم عرف چیمہ کو پھانسی دے دی</HL>
<AUTHOR>اردو پوائنٹ</AUTHOR>
<DATELINE> Pakistan 2006-12-27 11:37:49+05</DATELINE>
<TEXT>راولپنڈی(اردوپوائنٹ اخبار تازہ ترین27دسمبر2006 ) اڈیالہ جیل راولپنڈی میں قتل کے مجرم کو پھانسی دے دی گئی۔ تفصیلات کے مطابق بدھ کے روز اڈیالہ جیل راولپنڈی میں قتل کے جرم میں سزائے موت پانے والے مجرم عبدالرحیم چیمہ کو پھانسی دے دی گئی ہے ۔45 سالہ عبدالرحیم عرف چیمہ راولپنڈی کھنہ کاک اقبال ٹاؤن کا رہائشی تھا۔ مجرم نے 1996 میں ذاتی دشمنی کی بنا پر ایک شخص ظفر اقبال کو بے رحمی سے قتل کردیا تھا۔ () عبدالرحیم عرف چیمہ کو پھانسی کی سزا پر پانچ بار عمل درآمد روکا گیا آخری بار سزا پر 22 نومبر 2006 کو مہلت ملی تھی مگر اس میں توسیع نہ ہونے پر بدھ صبح اڈیالہ جیل میں مجرم کو پھانسی دے دی گئی ۔ مجرم کے تمام قریبی رشتہ داروں سے جس میں اس کے والدین بھائی بھی شامل تھے گزشتہ روز اڈیالہ جیل میں باقاعدہ ملاقات کروائی گی۔جیل حکام کے مطابق عبدالرحیم نے انہیں کسی طور پر کوئی آخری وصیت نہیں کی۔ملزم عبدالرھیم عرف چیمہ کو پھانسی دیئے جانے کے بعد اس کی لاش ورثا کے حوالے کردی گئی۔</TEXT>
