وزیرِ اعظم کی صوبائی حکومتوں کو امن و امان برقرار رکھنے کی ہدایت
اسلام آباد: وزیرِ اعظم عمران خان نے صوبائی حکومتوں کو امن و امان برقرار رکھنے کی ہدایت کر دی، انھوں نے کہا صوبائی حکومتیں شہریوں کی جان و مال کے تحفظ کو یقینی بنائیں۔ تفصیلات کے مطابق سپریم کورٹ کا فیصلہ آنے کے بعد وزیرِ اعظم عمران خان نے تمام صوبائی حکومتوں کو امن و امان برقرار رکھنے کی ہدایت کر دی۔ ملک کو ہیجانی صورتِ حال سے فوری نکالا جائے: عمران خان وزیرِ اعظم عمران خان نے صوبائی حکومتوں سے کہا کہ انتظامیہ کو ہر طرح سے الرٹ رہنے کی ہدایت کی جائے اور ملک کو ہیجانی صورتِ حال سے فوری نکالا جائے۔ وزیرِ اعظم کی جانب سے ہدایت موصول ہونے کے بعد صوبائی حکومتوں نے امن و امان برقرار رکھنے کے لیے حکمتِ عملی پر غور شروع کر دیا۔ ملک کے مختلف شہروں کی انتظامیہ نے خصوصی اجلاس بلا لیے، اجلاسوں میں شہروں میں دھرنے ختم کرانے کے لیے حکمت عملی طے کی جائے گی۔ یہ بھی پڑھیں: آسیہ کیس کا فیصلہ آئین کے مطابق ہوا، پاکستان کا دستور قرآن و سنت کے تابع ہے، عمران خان خیال رہے کہ آج سپریم کورٹ کی جانب سے آسیہ بی بی کیس میں رہائی کا فیصلہ آنے کے بعد وزیرِ اعظم عمران خان نے قوم سے خطاب کرتے ہوئے کہا کہ ججز کا فیصلہ آئین کے مطابق ہے اور آئینِ پاکستان قرآن و سنت کے تابع ہے۔ وزیرِ اعظم نے خطاب میں سپریم کورٹ کے فیصلے پر ملک بھر میں ہونے والے ردِ عمل کو ایک محدود طبقے کی طرف سے سامنے آنے والا ردِ عمل قرار دیا۔ comments
