<DOCNO>1750771</DOCNO>
<HL>مقدونیہ : پاکستانیوں سمیت مہاجرین کو سمگل کرنے والے 13انسا نی سمگلر گرفتار</HL>
<AUTHOR>نوائے وقت</AUTHOR>
<DATELINE> Pakistan 2017-07-14 06:23:25+05</DATELINE>
<TEXT>سکوپے (آن لائن)مقدونیہ کی پولیس نے متعدد چھاپے مار کر انسانوں کی سمگلنگ کے شبہ میں 13 افراد کو گرفتار کر لیا ہے۔ ان پر الزام ہے کہ وہ یونان میں موجود مہاجرین کو غیر قانونی طور پر سربیا اور دیگر مغربی ممالک منتقل کرنے کی کوشش میں تھے۔امریکی خبر رساں ادارے نے مقدونیہ کے حکام کے حوالے سے بتایا ہے کہ گرفتار کیے گئے سمگلر جن مہاجرین کو یونان سے سربیا لانے کی کوشش میں تھے، ان میں سے زیادہ تر کا تعلق پاکستان اور افغانستان سے تھا۔ بتایا گیا ہے کہ پولیس نے مقدونیہ کے دارالحکومت اسکوپیئے اور دو دیگر شہروں میں مختلف گھروں پر چھاپے مارے اور ایک بچے سمیت تیرہ افراد کو حراست میں لے لیا۔ مقدونیہ کے پبلک سکیورٹی کے ڈائریکٹر لازو ویلکووزیکی کے مطابق ان تین شہروں میں یہ کارروائی دراصل بین الاقوامی سمگلروں کے ایک نیٹ ورک کے خلاف کی گئی۔ یہ امر اہم ہے کہ مہاجرین کی سمگلنگ کی روک تھام کی خاطر دیگر یورپی ممالک کی طرح مقدونیہ میں بھی سکیورٹی ہائی الرٹ ہے۔ انسانی سمگلر</TEXT>
