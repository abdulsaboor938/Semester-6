<DOCNO>184565</DOCNO>
<HL>سادھو کی ،ایف آئی اے کی کارروائی ، 7انسانی سمگلر ،اہم سہولت کار گرفتار،پاسپورٹ اہم دستاویزات برآمد</HL>
<AUTHOR>روزنامہ پاکستان</AUTHOR>
<DATELINE> Pakistan 2017-11-22 06:57:09+05</DATELINE>
<TEXT>سادھوکی (مانیٹرنگ ڈیسک)ایف آئی اے نے سادھوکی میں کارروائی کرتے ہوئے 7 انسانی سمگلر گرفتار کرلیے جبکہ دوسری کارروائی میں گجرات سے گرفتار انسانی اسمگلر سہیل شکیل کے ایک سہولت کار کو بھی گرفتار کرلیا گیا۔جیونیوز کے مطابق ایف آئی اے گوجرانوالہ سیل نے سادھوکی میں کارروائی کرتے ہوئے انسانی سمگلنگ میں ملوث ایک بڑے گرو ہ کو گر فتا ر کر لیا جن میں 7 انسانی اسمگلروں میں سے 4 کا تعلق بلوچستان سے ہے۔ایف آئی اے کے ڈپٹی ڈائریکٹر خالد انیس کے مطابق ملزمان کے قبضے سے 142 پاکستانی پاسپورٹ، دیگر دستاویزات اور جدید الیکٹرانک مشینیں برآمد ہوئی ہیں ’مقتولین کو تربت بھیجنے والا انسانی اسمگلر بھی گرفتارکرلیاگیا، ڈپٹی ڈائریکٹر ایف آئی اے کا کہنا ہے ملزمان پا کستا ن، ایران اور عراق سے انسانی اسمگلنگ کے ذریعے شہریوں کو یورپ بھجواتے تھے جبکہ دوران تفتیش انکشاف ہوا ہے کہ گروہ کا مرکزی ملزم حسنین تربت فائرنگ واقعہ میں ملوث ایک مفرور ملزم اختر میو سے رابطے میں تھا۔دوسری جانب ایف آئی اے نے ایک اور کارروائی میں گجرات سے ایک ملزم قیصر منیر کو بھی گرفتار کیا ہے۔ایف آئی اے کے مطابق قیصر منیر گزشتہ روز گرفتار ہونیوالے ملزم سہیل شکیل کا سہولت کار ہے اور سہیل شکیل نے تربت میں مارے جانیوالے پانچ افراد کو کوئٹہ بھجوایا تھا۔ انسانی سمگلرز گرفتار</TEXT>
