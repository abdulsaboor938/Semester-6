<DOCNO>1401404</DOCNO>
<HL>حقوق کا تحفظ</HL>
<AUTHOR>روزنامہ جنگ</AUTHOR>
<DATELINE> Pakistan 2018-07-24 14:07:19+05</DATELINE>
<TEXT>مریم عظیمخواتین کے جنسی و ذہنی اذیت سے بچائو کے لیے اینٹی ہراسمنٹ سیل کا قیام، اقلیتوں کے خلاف تصوراتی قیاس آرائیوں کے خاتمے کے لیے اسکولوںکے نصاب کے ذریعے آگاہی دی جائے گیپاکستان مسلم لیگ (ن)خواجہ سرائوں اور صنفی شناخت کو تحفظ،تعلیمی نظام میں مذہبی بنیادوں پر امتیازی سلوک سے تحفظ،محنت کشوںاور مزدوروں کا یونین سازی کا حق بنیادی حقوق میں سے ایک ہے جسے پاکستان پیپلز پارٹی بحال کرے گی،ہم جبری گمشدگیوں کو جرم قرار دیں گےپاکستان پیپلز پارٹیتحریک انصاف اقلیتوں کے سول، سوشل اور مذہبی حقوق کا مکمل تحفظ کرے گی ہم تعلیم، صحت، معاشی مواقع اور قانونی تحفظ تک خواتین کی رسائی میںاضافہ یقینی بنانے کے لیے موثر منصوبے کے نفاذ کا آغاز کریںگےپاکستان تحریک انصافعورتوںکے خلاف ایسے قوانین اور اقدامات کی حوصلہ شکنی کرے گےجو تقریق، ذاتی امتیاز پر مبنی ہوںاور ان کو برابر کے حقوق دلوانے، ریاست، خاندان اور معاشرے میںفیصلوں کے طریقہ کار شرکت پر اثر انداز ہوتے ہیںعوامی نیشنل پارٹیانسانی حقوق کو سمجھے بغیر بات کرنا انصاف نہیں، انسان کو اشرف المخلوقات کا درجہ ملا۔ انسانی معاشرے نے جنگل سے اپنے سفر کا آغاز کیا۔ جہاں عدم تحفظ ، لاعلمی اور وسائل کی قلت جیسے بڑے مسائل کے گہرے سائے چھائے تھے۔ آج کے دور میں انسانی حقوق کی حقیقت اور صداقت لیتی ہوئی نت نئی تبدیلیوں اور کبھی نہ ختم ہونے والے امکانات کا رنگارنگ مظہر ہے۔ ہم نے اِن تبدیلیوں کی موجودگی میں خوشیاں حاصل کرنی ہیں۔ پائیدار ترقی اور اجتماعی معیار زندگی کو بہتر بنانا ہے۔ اسلامی معاشرے میں انسانی حقوق مقدم تو ہیں مگر اِس کے ساتھ ساتھ دیگر کے حقوق سے بھی راہ فرار نہیں دی گئی۔ہیومن رائٹس کمیشن پاکستان نے سالانہ جائزہ رپورٹ میں انکشاف کیا ہے کہ 2017 میں ملک میں انسانی حقوق کی صورتحال مایوس کن رہی۔2017 میں ملک میں انسانی حقوق کی صورتحال مایوس کن رہی، بلوچستان اور سندھ میں جبری گمشدگی کے 2000 واقعات پیش آئے، جبکہ بلوچستان میں جبری گمشدگیوں اور ماورائے عدالت قتل کے بڑھتے ہوئے واقعات انتہائی تشویشناک ہیں،ہیومن رائٹس کمیشن پاکستان۔ایچ آر سی پی کے مطابق گزشتہ سال بلوچستان میں 545 افراد کو ماورائے عدالت قتل کیا گیا، مختلف علاقوں سے 90 تشدد زدہ لاشیں برآمد ہوئیں، جب کہ فرقہ واریت کے باعث 319 انسانی جانیں ضائع ہوئی، اس کے علاوہ بلوچستان میں خواتین کے خلاف جرائم کے 350 کیسز رجسٹر ہوئے۔ہیومن رائٹس کمیشن آف پاکستان کی سالانہ رپورٹ کے مطابق پاکستان دنیا کے ان ممالک کی فہرست میں شامل ہو گیا ہے، جہاں سب سے زیادہ موت کی سزائیں دی جاتی ہیں۔ پاکستان میں سن 2016کے دوران 86قیدیوں کی سزائے موت پر عملدرآمد کیا گیا۔ رپورٹ کے مطابق گزشتہ برس دہشت گردی کی کارروائیوں میں ہلاک ہونے والے شہریوں کی تعداد میں واضح کمی دیکھی گئی لیکن دوسری طرف پاکستانی ججوں اور وکلاء کی ٹارگٹ کلِنگ کے خطرے میں اضافہ ہوا ہے۔اقلیتوں کے عدم تحفظ کی وجہ سے نہ صرف نقل و حرکت محدود ہوئی ہے بلکہ بہت سوں کو جان سے بھی ہاتھ دھونا پڑا ہے۔ احمدیوں کے خلاف تشدد کا رجحان بڑھ گیا ہے اس برادری کے قتل ہونے والوں میں چار ڈاکٹر بھی تھے۔ اس کے علاوہ مسلمانوں کے مختلف مسالک کے لوگ جن میں زیادہ تر سنی اور شیعہ شامل ہیں، فرقہ وارانہ تشدد کا شکار ہوئے ہیں جس میں ان کی مساجد ، عبادت گاہوں اور درگاہوں پر حملوں کے نتیجے میں 110 لوگ مارے گئے۔ملک بھر میں غیر رجسٹرڈ مزدوروں، گھریلو ملازمین اور طلبا کی حق انجمن سازی کا مسئلہ 2016 ء میں بھی حل نہ ہوسکا۔ بلوچستان کے وکلا کو سب سے زیادہ نقصان اٹھانا پڑا جس میں 70 وکیل مارے گئے۔ غیر سرکاری تنظیموں کو دہشت گردی کے خلاف جنگ کے نام پرزیر نگرانی رکھا گیا۔خواتین کی سیاسی، معاشی اور سماجی میدان میں بہتری نہیں آسکی۔ تحفظ نسواں کے مختلف قوانین کے باوجود خواتین کے خلاف تشدد کے واقعات میں کوئی خاطر خواہ کمی نہیں آئی۔ انسانی حقوق پر مبنی معاشرہ انسانوں کی منزل ہے۔ چنانچہ انسانی حقوق پر مبنی معاشرے کا قیام ایک مسلسل جدوجہد ہے۔اس کی اہمیت کے پیش نظر سیاسی پارٹیوں نے اپنے منشور میں انسانی حقوق کے متعلق مختلف نکات پیش کیے۔پاکستان مسلم لیگ (ن)انسانی حقوق کا تحفظ*خواتین کے جنسی و ذہنی اذیت سے بچائو کے لیے اینٹی ہراسمنٹ سیل کا قیام*ہراسمنٹ سے تحفظ اور شکایات کے اندراج میں بہتری کے لیے وی اے سی سینٹرز کو وسعت دی جائے گی*دوران تحقیقات جنسی ہراسیمگی کا شکار خواتین کی شناخت خفیہ رکھنے کو یقینی بنایا جائے گا*خواتین کو ان کے بنیادی حقوق سے آگاہی دینے کے لیے بڑے پیمانے پر مہم چلائی جائے گی*اقلیتوں کے خلاف تصوراتی قیاس آرائیوں کے خاتمے کے لیے اسکولوںکے نصاب کے ذریعے آگاہی دی جائے گی*خواجہ سرائوں سے امتیازی سلوک کے خاتمے کے لیے سخت ایکشن لیا جائے گا*خصوصی افراد کو یونیفارم اور خصوصی مواقع فراہم کرنے کے لیے قوانین کا نفاذ کیا جائے گا*کم عمری کی شادیوںکا خاتمہ اور اس سے متعلق آگاہی پروگرام*کاروبار کے فروغ کے لیے خواتین کی قرضوں کے حصول تک رسائی*جنسی بنیادوں پر تنخواہوں کے فرق کا خاتمہ*اعلیٰ عہدوں پر مزید خواتین کی شمولیت*خواتین کی نقل و حرکت کے لیے خواتین کے لیے محفوظ ٹرانسپورٹ کی فراہمی*تربیتی پروگراموں کی مدد سے اقلیتوں کے لیے مزید مواقع*اقلیتوں کے لیے سود سے پاک قرضوں کا اجرا*ملک بھر میں فیملی پلاننگ کو منظم کیا جائے گا*منصفانہ ترقی کے دوران قانون سازی معاشی، خود مختاری کے مواقع کی فراہمی، معاشرے میں مساوات اور برابری کے حقوق دے کر اقلیتوں کی ضروریات کو پورا کرناپاکستان پیپلز پارٹی حقوق کو باضابطہ صورت دینا، محفوظ بنانا اور فروغ دیناہم پاکستان پیپلز پارٹی کے لوگ مستحکم یقین رکھتے ہیں کہ انسانی حقوق خیرات نہیںہیں۔ عوام نے اپنے بنیادی حقوق منوانے کی خاطر شدید جدوجہد کی اور قربانیاں دی ہیں۔ اب یہ حقوق ہمارے آئین، قوانین اور کنونشنز کا حصہ ہیں۔ انسانی حقوق کی حدود ہر لحظہ وسیع ہورہی ہیں۔ ماضی کی پابندیاں مراعات میں بدل گئی ہیں، اور گزشتہ کل کی مراعات نے وقت گزرنے پر حقوق کی صورت اختیار کرلی ہے۔ انسانی حقوق، سیاست اور جمہوریت باہم منسلک ہیں اور امن، سلامتی و استحکام پر براہ راست اثر رکھتے ہیں۔ہماری پارٹی کو ہمیشہ ہی آئین کے مطابق چلنے پر یقین رہا ہے۔ 1973کا آئین (جس میں تمام شہریوں کے حقوق کی ضمانت دی گئی ہے) شہید ذوالفقار علی بھٹو کی سیاسی دانش کا مظہر ہے۔ ہم نے آئین کے تحفظ اور تجدید کے لیے کڑی جدوجہد کی ہے۔ حقوق کا تحفظ ایک جاری و ساری عمل ہے جو متواتر نگرانی اور عملی اقدامات کا تقاضا کرتا ہے۔ چنانچہ ہم وعدہ کرتے ہیں کہ :* 2012میںپارلیمانی ایکٹ کے ذریعے پاکستانی پیپلز پارٹی کی حکومت کے قائم کردہ قومی کمیشن برائے انسانی حقوق (NCHR) کو مستحکم بنایا اور موثر طورپر اپنا کردار ادا کرنے کے قابل بنایا جائے گا۔*’پیرس قواعد‘ (اس قسم کے کمیشنز کو انتظامیہ کے اثر سے آزاد کرنا) پر من و عن عمل کیا جائے گا۔حالیہ دور میںمتعدد قابل فکر پہلو سامنے آئے ہیں جن پر فوری توجہ دینے کی ضرورت ہے۔ ان کا تعلق بنیادی انسانی حقوق اور تحفظ اور ترقی سے ہے۔*انسانی حقوق کا کم از کم چارٹر تیار کرنا اور اسے حاصل کرنے کی خاطر راہ عمل بنانا۔*توہین رسالت کے قانون کے غلط استعمال کا تدارک کرنا۔*انسداد دہشت گردی ایکٹ 1997کے تحت دہشت گردی کی تعریف پر نظر ثانی اور تشکیل نو کرنا تاکہ اس کے دائرہ کار میں آنے والے جرائم کی تعداد کو محدود کیا جاسکے۔*صحافیوں اور انسانی حقوق کے کارکنوں کو تحفظ فراہم کرنا۔*بچوں کی حفاظت کرنا۔*خواجہ سرائوں اور صنفی شناخت کو تحفظ۔*تعلیمی نظام میں مذہبی بنیادوں پر امتیازی سلوک سے تحفظ۔*جبری گمشدگی کو جرم کی حیثیت دینا، جبری گمشدگیوں کے بارے میں بین الاقوامی کنونشن پر دستخظ کرنا۔اہم بنیادی حقوق سے متعلقہ ان اور دیگر مسائل کے بارے میں زیادہ تحفظ دینے اور قانون سازی کی خاطر پارلیمنٹ میں اتفاق رائے یا زیادہ وسیع البنیاد اتفاق پیدا کرنا چاہتے ہیں، بالخصوص ان حقوق کے بارے میں جو حالیہ دور میںزیادہ چیلنج ہوئے ہیں۔ اس کے علاوہ اور بالخصوص ناانصافی کی حالیہ مثالوں کی روشنی میںہم سزائے موت کو فوراً بحال کریں گے۔انسانی حقوق کے سلسلے میں قانون سازی کا ایجنڈاانسانی حقوق کے بارے میں ہمارا قانون سازی کا ایجنڈا درج ذیل پر مشتمل ہے:جینے کا حقماورائے عدالت قتل، جبری گمشدگیاں جینے کے حق کی راہ میںسنگین ترین رکاوٹیں ہیں۔ جینے کے حق کی نفی اس وقت ہوتی ہے جب لوگ اچانک غائب ہوتے جائیں اور خلاف قانون امر کے مرتکب ایک بھی شخص کا احتساب نہ کیا جائے۔ اس صورت حال کو اس طرح نہیںچھوڑا جاسکتا۔اظہار رائے کی آزادی کا حقجینے کے حق کے بعد اظہار رائے کی آزادی کا حق نہایت بنیادی آزادیوں میںسے ایک ہے۔ دیگر تمام حقوق (چاہے وہ خواتین کے حقوق ہو یا غیر مسلم اقلیتوں یا بچوںکے حقوق وغیرہ) کا منبع اظہار رائے کی آزادی کا حق ہے۔ چنانچہ پاکستان پیپلز پارٹی کی حکومت صحافیوں کے خلاف تشدد کے مقدمات کا ریکارڈ بنائے گی اور تحقیقات پر نظر رکھے گی جبکہ اس حوالے سے قانون سازی بھی متعارف کرائی جائے گی تاکہ اظہار رائے کی آزادی کے حق کو تحفظ دیا جاسکے۔مذہب کے نام پر جرائم کی سزائوں کا تدارکمذہب کے نام پر قتل کرنا، دھوکا دینا، فراڈ کرنا اور زبان بندی کرنا بہت آسان ہوگیا ہے۔ قوانین کی بنیاد پر مذہب کا غلط استعمال جاری ہے اور اسے طرز عمل کا تدارک کرنے کی کوششیں ثمر آور نہیں ہوئیں۔ پاکستان پیپلز پارٹی کی حکومت اس مظہر کو روکنے کے لیے اقدامات کرے گی۔سیاسی وابستگی کی آزادیپاکستان پیپلز پارٹی کی حکومت اجتماعی اور وابستگی کی آزادی کو یقینی بنائے گی۔ متعدد رپورٹوں سے پتا چلتا ہے کہ انسانی حقوق، خواتین کے حقوق، اقلیتوںکے حقوق کے مسائل اور پالیسی میں متبادل بیانیوںمیں اس بنیادی حق کے خلاف بات کی جاتی ہے جسے دبا دیا جاتا ہے۔اظہار رائےجینے کے حق کے بعد اظہار رائے کی آزادی کا حق نہایتبنیادی آزدیوں میں سے ایک ہے۔دیگر تمام حقوق (چاہے وہ خواتین کے حقوق ہو یا غیر مسلم اقلیتوں یا بچوں کے حقوق وغیرہ ) کا منبع اظہار رائے کی آزادی کا حق ہے۔چنانچہ پیپلز پارٹی پارٹی کی حکومت صحافیوں کے خلاف تشدد کے مقدمات کا ریکارڈ بنائے گی۔اور تحقیقات پر نظر رکھے گی۔تا کہ اظہار رائے کی آزادی کے حق کو تحفظ دیا جا سکے۔آرٹیکل (3) 184آئین کا یہ آرٹیکل کئی طریقوں سے استعمال ہوا ہے جو انسانی حقوق کے معاملات میںعدالتوں کی جانب سے اپنے استعمال میںزیادہ اعتماد بخش نہیں۔ اٹھارہویں آئینی ترمیم کے ذریعے متعارف کروائے گئے آرٹیکل 10-A(جو منصفانہ قانونی کارروائی کی ضمانت دیتا ہے)، انٹرنیشنل کمیشن آف جسٹس (ICJ) کی سفارشات اور ملک کی مختلف بارز کی تنظیموں کی روشنی میں اس پر نظر ثانی کی جائے گی۔سزائے موتجب تک ریاست اور معاشرہ سزائے موت کے خاتمے پر سنجیدگی سے غور کرنے کے قابل نہ ہوجائیں، تب تک سزائے موت کے متجب متعدد جرائم پر نظر ثانی کرکے 27کی موجودہ بلند شرح کو گھٹانا چاہیے۔فوجی عدالتیںمقدمات کو تیزی سے نمٹنا اہم ہے، لیکن ناانصافی نہ ہونے کا خیال رکھنا بھی کم اہم نہیں۔ چنانچہ فوجی عدالتوں کی کارکردگی کو ان کے قیام کی غرض و غایت (یعنی Jet Blackدہشت گردوںپر مقدمہ چلانا) کے مطابق جانچا جائے گا۔ اس کے علاوہ شفافیت کے عناصر اور عدالتوں کے معیاد پر بھی دوبارہ غور کیا جائے گا۔ ہم فوجی عدالتوں کی معیاد ختم ہونے سے پیدا ہونے والے معاملات سویلین اتھارٹی کو سونپنے کے لیے ضروری عدالتی اصلاحات شروع کریںگے۔انسانی حقوق کے بارے میں بین الاقوامی معاہدےپاکستان نے متعدد بین الاقوامی اعلامیوں اور معاہدوں پر دستخط کیے ہیں، بشمول کنونشن برائے سول و سیاسی حقوق (ICCPR)، انٹرنیشنل کنونشن برائے اقتصادی، سماجی اور ثقافتی حقوق (CESCR) اور جسمانی اذیت دینے کے خلاف اقوام متحدہ کا کنونشن (UNCAT) خواتین کے خلاف ہر قسم کے جسمانی تشدد اور امتیازی سلوک کا کنونشن (CEDAW) معذور افراد کے حقوق کے لیے (CRPD)۔ پاکستان نے متعدد موقعوں پر وعدہ کیا ہے کہ ملکی قوانین میںترمیم کرکے انہیں اقوام متحدہ کے عائد کردہ فرائض کے مطابق بنایا جائے گا۔ چنانچہ بین الاقوامی انسانی حقوق کے وعدہ میںکیے گئے ان وعدوں پر عمل درآمد یقینی بنانے کے لیے معتبر نظام بنایا جائے گا۔جسمانی اذیتتحویل میںرکھنے کے دوران جسمانی اذیت بدستور سزا سے ماورا ہے۔ پولیس حراست اور ریاستی تحویل کو افراد کے لیے محفوظ ترین مقامات ہونا چاہیے، لیکن ایسا نہیں ہے۔ ہم پارلیمنٹ کے مشترکہ سیشن میں اذیت دہی کے خلاف بل پر بحث کروائیں گے جسے سینیٹ پہلے ہی متفقہ منظور ی دے چکا ہے لیکن قومی اسمبلی نے منظور نہیں کیا۔یونین سازیمحنت کشوںاور مزدوروں کا یونین سازی کا حق بنیادی حقوق میں سے ایک ہے جسے پاکستان پیپلز پارٹی بحال کرے گی۔غلامیغلامی کی بین الاقوامی طورپر قبول شدہ تعریف میں درجہ بہ درجہ بہتری آنے کے ساتھ ہم ملک میں غلامی کی رپورٹوں پر نئے سرے سے غور کریں گے۔ ہم جبری مشقت اور انسان کی اسمگلنگ کے متعلق اپنے قوانین کا جائزہ لے کر بین الاقوامی معیاروں اور معاہدوں کے ساتھ ساتھ ملک میںموجودہ صورت حال سے بھی نمٹیں گے۔گمشدگیاںہم جبری گمشدگیوں کو جرم قرار دیں گے، جبری گمشدگیوں کے متعلق بین الاقوامی کنونشن پر دستخط کیے جائیں گے۔حقوق نسواںثقافتی طور طریقوں اور پدر سری معاشرے کی وجہ سے پاکستان میں خواتین کی حیثیت بہت حد تک مردوں کے ماتحت ہے۔ عمومی طورپر بین الاقوامی برادریاں پاکستان کو خواتین کے لیے ایک خطرناک مقام سمجھتی ہیں۔ پاکستان پیپلز پارٹی ملک کی واحد ایسی پارٹی رہی ہے جس نے شہید ذوالفقار علی بھٹو، شہید محترمہ بے نظیر بھٹو اور آصف علی زرداری صدر PPPPکے ادوار حکومت میں خواتین کو بااختیار بنانے کے اہداف کی ہمیشہ حمایت کی ہے۔ یہ پاکستان پیپلز پارٹی شہید محترمہ بے نظیر بھٹو کی ہی حکومت تھی جس میں خواتین کے خلاف تشدد اور ہر قسم کے امتیازی سلوک کا کنونشن (CEDAW) کو مستحکم بنایا گیا۔پاکستان پیپلز پارتی حقوق نسواں کے لیے ترقی پسندانہ قانون سازی میں قائدانہ حیثیت کا ریکارڈ قائم رکھتے ہوئے (انفرادی اراکین پر انحصار کرنے کی بجائے) پارٹی سے حمایت یافتہ بلز کے ذریعے مزید قوانین تجویز کرے گی۔*قانون نافذ کرنے والی ایجنسیوں، بالخصوص پولیس میں خواتین کی تعداد میں اضافہ یقینی بنانا۔*خواتین کے خلاف جرائم اور عدالتی مقدمات کی حیثیت کا ایک قومی کیٹلاگ بنایا جائے گا اور خواتین کے خلاف تشدد کے مقدمات کی پیروی کرنے کے لیے ایک خصوصی پبلک پراسیکیوٹر تعینات کیا جائے گا۔*خواتین کی حیثیت کے بارے میںقومی کمیشن کو مستحکم کرنے کے لیے قانون کے مطابق اس کی مالی اور انتظامی خود مختاری بڑھائی جائے گی۔ قومی اور صوبائی بجٹ کی منصوبہ سازی کے عمل کو صنفی لحاظ سے حساس بنایا جائے گا اور پالیسی ساز صنفی لحاظ سے حساس بجٹنگ کریں گے، نیز بجٹ سے متعلقہ فیصلوں سے صنفوں پر پڑنے والے اثرات کا تجزیہ کریںگے تاکہ مرد و خواتین کو پبلک سیکٹر کے اخراجات میں مساوی فائدہ پہنچنا یقینی بنایا جاسکے۔*غیرت کے نام پر قتل، گینگ ریپ، تیزاب پھینک کر جلانے، طلاق، جہیز، بچوں کی کفالت، جنسی ہراسانی، بچپن کی شادی وغیرہ سے متعلق خواتین کے حق میں ساز گار قوانین کا فوری اطلاق یقینی بنایا جائے گا۔*فوری قانونی اور نفسیاتی امداد کے لیے مختلف سطحوں پر ’’کرائسس سینٹرز فار وویمن‘‘ قائم کیے جائیں گے۔بچوںکے حقوقبچوںکے خلاف جنسی اورجسمانی تشدد کے بڑھتے ہوئے واقعات کے پیش نظر فوری طورپر سخت قانون سازی عمل میں لائی جائے گی جس کے ذریعے ان کے بنیادی حقوق کے تحفظ اور بہتر مستقبل کو یقینی بنایا جائے گا۔ اس سلسلے میںدرج ذیل اقدامات کیے جائیں گے۔*بچوںکے حقوق سے متعلقہ قوانین کے نفاذ کو ترجیح دینا، بشمول ICTچائلڈ پروٹیکشن اینڈ ویلفئیر ایکٹ، اندرونی اسمگلنگ، بچوں سے مشقت لینے کی ممانعت اور چھوٹی عمر میںشادی کی ممانعت کا ایکٹ اور تیزاب سے جلانے کے جرم کا ایکٹ۔*بچوںکے حقوق کے بارے میں دستیاب قوانین کا موزوں نفاذ یقینی بنانا، بشمول بچوں کے حقوق کے نیشنل کمیشن کا قیام، بچوںکے کے لیے عدل کا آرڈیننس 2000اور چائلڈ لیبر اینڈ پروٹیکشن قوانین۔اقلیتوں کی حفاظت ہم اقلیتوں کو نشانہ بنانے کے لیے قوانین کے غلط استعمال کا تدارک کرنے کا عزم رکھتے ہیں۔ ہم مذہبی ہم آہنگی اور رواداری کو بڑھانے اور مذہب کی بنیاد پر اشتعال انگیزی کا تدارک کرنے کے لیے کوشاںہیں۔ ہمارا ماننا ہے کہ اپنی اقلیتوں کے زخموں پر مرہم رکھنا اور انہیں تحفظ دینا پاکستان پر قرض ہے۔ ہماری پارٹی مندرجہ ذیل مقاصد پر عمل پیرا ہونے کا عہد کرتی ہے۔*اقلیتوں کو مساوی مواقع دلانے کے لیے قانون سازی یقینی بنانا۔*اقلیتوں کے بارے میں قومی کمیشن کو ایک موزوں سیکریٹریٹ کے ساتھ بحال کرنا تاکہ ملک کی اقلیتوں کے تعلیمی اداروں میں اقلیتوں کا تحفظ یقینی بنانا۔*تمام سطحوں کے تعلیمی اداروںمیںاقلیتوں کا تحفظ یقینی بنانا۔*اقلیتوں کے لیے نوکریوں میں کوٹوں پر حقیقی معنوںمیںعمل درآمد یقینی بنانا۔*تمام عقیدوں اور فرقوں کے روشن خیال اور ترقی پسند مذہبی اسکالرز کو بین العقائد ہم آہنگی اور مکالمے پر مائل کرنا۔*قانونی اقدامات کے ذریعے جبری تبدیلی مذہب کا تدارک کرنا۔*پرنٹ اور الیکٹرانک میڈیا کے ذریعے قومی سطح پر مہم چلانا تاکہ معاشرے کے اندر مذہبی روا داری کی حوصلہ افزائی ہو۔*میڈیا ہائوسز کو مائل کرنا کہ وہ بین الاقوامی العقائد ہم آہنگی کے لیے مخصوص وقت /پروگرام رکھیں۔پاکستان تحریک انصافاقلیتوں کے آئینی حقوق کا تحفظ*تحریک انصاف اقلیتوں کے سول، سوشل اور مذہبی حقوق کا مکمل تحفظ کرے گی اور آئین کی روح کے مطابق ان کی املاک، اداروں اور عبادت خانوںکی حفاظت کرے گی۔*قائد اعظم علیہ الرحمتہ کے فرمودات اور آئین پاکستان کی منشا کے برعکس ہمیشہ سے ہی اقلیتوں کے حقوق پر آنچ آتی رہی ہے۔ تمام شعبہ ہائے حیات میںاقلیتوں کے ساتھ روا رکھی جانے والی تفریق نے تشدد اور اقلیتوں کی ناگفتہ بہہ سماجی و معاشی کیفیت کو جنم دیا ہے۔*ہم ڈھانچہ جاتی اصلاحات کے ذریعے اقلیتوں کے لیے قانونی طورپر توانا، آزار اور وسائل کا حامل قومی کمیشن تشکیل دیں گے جس کے بعد صوبوںمیںبھی کمیشنوں اور شعبہ جات کا قیام عمل میں لایا جائے گا۔*ہم انصاف اقلیتوں کی مساوی رسائی کا بندوبست کریںگے اور امن عامہ کے حوالے سے اقلیتوں سے کسی قسم کی تفریق برتنے کی اجازت نہیں دیںگے۔*ہم نیشنل ایکشن پلان کے تحت اقلیتوں کے خلاف تشدد کو ہوا دینے اور نفرت پھیلانے کی قطعاً اجازت نہیں دیںگے اور ایسا کرنے پر قانون کو حرکت میں لائیں گے۔*ہم تمام سرکاری شعبوں میں اقلیتوں کے لیے مخصوص کوٹے پر اس کی روحکے مطابق عمل یقینی بنائیں گے۔*ہم برداشت اور ہم آہنگی کے لیے بین الاقوامی العقائد گفت و شنید کی حوصلہ افزائی کریںگے اور نوجوانوںکی اس میں شرکت کا اہتمام کریںگے۔صنفی مساوات کا فروغہم تعلیم، صحت، معاشی مواقع اور قانونی تحفظ تک خواتین کی رسائی میںاضافہ یقینی بنانے کے لیے موثر منصوبے کے نفاذ کا آغاز کریںگے۔ورلڈ اکنامک فورم کی نظر میں پاکستان صنفی مساوات کی بدترین کیفیت کے حامل ممالک کی فہرست میں دوسرے نمبر پر ہے۔ خواتین کے لیے تعلیم کے غیر متناسب مواقع، نوکریوں اور ملازمتوں میں خواتین کی نہایت محدود شرکت، زچگی کے دوران بلند شرح اموات اور خواتین کے خلاف پر تشدد رجحانات کی موجودگی اس کی بنیادی وجوہات میںسے چند ہیں۔*ہم خواتین کے لیے نئے تعلیمی اداروںکی تعمیر اور پہلے سے موجود اداروںکی اپ گریڈیشن پر ترجیحی انداز میںسرگرمی دکھائیں گے اور خواتین اور بچیوں کی تعلیم کے تسلسل کے لیے انہیں وظائف مہیا کریںگے۔*خواتین کو دوران زچگی معاونت اور خاندانی صحت و منصوبہ بندی سے بہرہ ور کرنے کے لیے قومی سطح پر مائوں کی صحت کا خصوصی پروگرام شروع کریںگے۔*ہم خواتین کے لیے معاشی مواقع فراہم کرنے کے لیے وراثت میںخواتین کا حصہ محفوظ بنانے کے لیے قانونی ڈھانچے کی اصلاح کریںگے اور اسے مضبوط بنائیں گے۔*ریاست کی جانب سے فراہم کیے جانے والے چھوٹے قرضوں میںخواتین کا حصہ بڑھایا جائے گا۔*خواتین کارکنان کے لیے شہری علاقوں میں رہائشی سہولیات کی فراہمی کا انظام کریںگے۔*ہم نظام انصاف کی بھی اصلاح کریںگے*صنفی جرائم کی اطلاع و تفتیش کے لیے تھانوں میںخواتین اہلکاروں اور افسران کی تعیناتیاںممکن ہوسکیں۔*صنفی جرائم کی مناسب تفتیش اور پراسیکوشن یقینی بنائی جائے۔*خواتین کو تحفظ اور انصاف کی فراہمی کے لیے خصوصی عدالتوں کے قیام کی راہ کھل سکے۔*جنسی زیادتی کے مقدمات کی مناسب تحقیق کے طریقہ کار میںبہتری لائی جاسکے۔*ہم ملک بھر میںخواتین کے سماجی تحفظ یقینی بنانے کے دارالامان کے نظام میںبہتری لائیں گے اور مزید وسائل صرف کریںگے۔*انتخابات میںخواتین کی شرکت کی حوصلہ افزائی اور ووٹ کے حق میں استعمال میں ان کی معاونت یقینی بنانے کے لیے ملک گیر ’’خواتین ووٹرز رجسٹریشن‘‘ مہم چلائیں گے اور سیاسی طورپر خواتین کو بااختیار بنانے کی جانب پیش قدمی کریںگے۔عوامی نیشنل پارٹیانسانی حقوقخواتین کے حقوق اور انہیں بااختیار بناناپاکستان کی خواتین اپنی کم تر سیاسی، سماجی اور معاشی اثر کی وجہ سے انحصار کے جال میںپھنسی ہوئی ہیں۔ خواتین کی اکثریت ہر قسم کی ناانصافیوں اور تشدد کا شکار ہیں، متذکرہ موروثی نظام جو انہیں فیصلہ سازی کے عمل میںشریک ہونے سے روکتا ہے، ان کی اس موجودہ صورت حال کی ذمہ دارہے۔ اگرچہ پاکستان قومی و بین الاقوامی سطح پر خواتین کے مقام کے حوالے سے کئی معاہدوں کی پاسداری کا اعلان کرچکا ہے لیکن اس اعلان اور حقیقت حال میں حائل خلیج کافی وسیع ہے۔عوامی نیشنل پارٹی صنفی برابری پر یقین رکھتی ہے؛ اس سوچ کی روشنی میں پارٹی اپنے آئین اور طریقہ کار کے مطابق جدوجہد جاری رکھے گی:*اے این پی فیصلہ سازی کے عمل میں خواتین کی نمائندگی بڑھانے اور اسے کم از کم 33فیصد کرنے کے لیے اپنی کاوشیں جاری رکھے گی۔ فیصلہ سازی کے یہ ادارے مثلاً پارلیمنٹ، صوبائی اسمبلیاں، بلدیاتی نظام، اعلیٰ عدلیہ، حکومتی ادارے اور بورڈ وغیرہ ہوسکتے ہیں۔*عوامی نیشنل پارٹی خواتین کے لیے مختص نشستوں کوٹہ پر بھی ان کے براہ راست طریقہ انتخابات پر اتفاق رائے پیدا کرنے کی کوشش کرے گی کیونکہ پارٹی اس بات پر یقین رکھتی ہے کہ براہ راست انتخابات کے سوا کوئی متبادل نہیں۔*اے این پی زندگی کے مختلف شعبوں میںان کی شرکت کو یقینی بنانے کے لیے ان کو معنی خیز، تکنیکی اور معاشی معاونت فراہم کرے گی۔*اے این پی یہ عہد کرتی ہے کہ وہ عورتوں کے لیے ملازمت کے یکساں مواقع فراہم کرے گی۔ اس کے علاوہ عورتوں کے لیے موجودہ 10فی صد کوٹے کو یقنی بنانے کے لیے ضروری انتظامی اقدامات کرے گی۔*عورتوںکو ان کے حقوق دلوانے اور ان کو بااختیار بنانے کے لیے موثر اقدامات اور قانون سازی کرے گی۔*عورتوںکے خلاف ایسے قوانین اور اقدامات کی حوصلہ شکنی کرے گی جو تقریق، ذاتی امتیاز پر مبنی ہوںاور ان کو برابر کے حقوق دلوانے، ریاست، خاندان اور معاشرے میںفیصلوں کے طریقہ کار شرکت پر اثر انداز ہوتے ہیں۔*ایسے تمام قوانین جو گھریلو تشدد اور عورتوں کی خرید و فروخت کے خلاف بنے ہیںان کو لاگو کیا جائے گا۔*اے این پی ریاست کی طرف سے کسی بھی ایسے قانون، شق اور پالیسی کو منظور کرنے کی مزاحمت کرے گی جس میںخواتین کے ناجائز استحصال کے امکانات کا اندیشہ ہو۔*اے این پی شناختی کارڈ، پاسپورٹ اور دیگر شناختی دستاویزات کے لیے وضع کردہ طریقہ کار پر نظر ثانی اور اس میںترامیم کرے گی تاکہ شہریوں کی شناخت کے لیے ان کی ولدیت پر اکتفا کیا جائے اور شادی کی صورت میںشناختی کارڈ میںتبدیلی کی ضرورت نہ رہے۔ شناختی کارڈ کے حصول کے عمل میںبالغ خواتین کے لیے محرم، مرد سربراہ کی موجودگی کے شرط کو بھی ختم کیا جائے گا۔*میڈیا اور تعلیم کے ذریعے صنفی برابری کی ضرورت کا شعور اجاگر کیا جائے گا۔*اے این پی صنف کی بنیاد پر ہونے والی ناانصافیوں اور تشدد کے خلاف ٹھوس قدم اٹھانے کا عزم رکھتی ہے، اس حوالے سے حکومتی اداروں کا افقی رابطہ، قوانین و ضوابط کی کجیوں اور رکاوٹوں کی تصیحح بھی پارٹی کا عزم ہے۔*اے این پی صنفی تشدد کا شکار ہونے والی خواتین کی بہتری کے لیے اصلاحی اداروںکا قیام عمل میںلائے گی۔*خیبر پختونخوا میں اے این پی کی حکومت نے خواتین کے لیے ایک صوبائی کمیشن بناکر دوسرے صوبوں کے لے مثال قائم کی تھی اور پھر وہاںبھی ایسے کمیشن بنائے گئے تھے۔ اے این پی انہی صوبائی کمیشنوں (PCSW)اور ملکی کمیشن (NCSW) کو مالی اور انتظامی طورپر خود مختار بنائے گی تاکہ خواتین کے حوالے سے مسائل حل کرنے اور امور سر انجام دینے میںکمیشن خود کفیل ہوکر آزادانہ طورپر اپنا کردار ادا کرسکیں۔*سیاسی جماعتوں اور مقامی لوگوںکے درمیان ان معاہدوں کی روک تھام کی جائے گی جن میںعورتوں کے ووٹ ڈالنے کے حق یا انتخابات میںحصہ لینے سے باز رکھنے کی کوشش کی جاتی ہے۔*عدالتوں، پولیس اور دوسرے اداروں میںعورتوں کے وراثتی حقوق کے حوالے سے قوانین، کم عمری میںشادی کے حوالے سے ونی، وٹہ سٹہ، سورہ اور غگ وغیرہ کے خلاف انتظامی اصلاحات کو موثر بنایا جائے گا۔ ان کے علاوہ عورتوں کو عدالتی نظام کا ایسا حصہ بنایا جائے گا کہ محرر اور ریڈر کی آسامیوں پر بھی ان کا تقرر ہوسکے۔ مزید براں، اعلیٰ عدالتوں میں اہم منصب پر بھی ان کی تقرری کی ضرورت ہے۔*اے این پی سول سوسائٹی، سی ای اوز کے اس کردار کی بھی معترف ہے جو تمام شعبہ ہائے زندگی میں خواتین کی ترقی کے لیے کردار ادا کر رہی ہیں اور جن میںخواتین کے بارے میںقانون سازی، سیاسی تعلیم و شراکت اور انسداد غربت شامل ہیں۔*اے این پی خواتین کی مختلف شعبوںاور ملازمتوںکے حوالے سے روایتی تاثر کو زائل کرنے کے لیے نئے نئے عہدوںپر ان کی تقرری اور ترقی کی سفارش کرے گی۔ خواتین کو ان کی پسندیدہ شعبہ جات میں تعلیم اور ملازمت کے لیے یکساں مواقع دئیے جائیں گے۔*اے این پی تمام اضلاع میں عوامی آمد و رفت اور مواصلات پر مبنی شعبہ جات اور ذرائع میںخواتین اور معذور افراد کے لیے خصوصی سہولیات فراہم کرے گی۔*اے این پی تمام سرکاری دفاتر، صنعتی یونٹس، یونیورسٹیوں اور کارپوریشنز میںڈے کئیر مراکز کے قیام کی حکمت عملی وضع کرکے اسے لازم قرار دے گی تاکہ خواتین کے لیے پرسکون ماحول مہیا ہوسکے۔*اے این پی تمام سرکاری و غیر سرکاری دفاتر، مارکیٹوں اور تجارتی مراکز میںخواتین کے لیے علیحدہ فعال اور صاف ستھری ٹوائلٹس کی موجودگی یو یقینی بنائے گی۔*اے این پی ہنر مند اور کاروبار کرنے والی خواتین کے ساتھ مالی تعاون اور آسان قرضہ جات فراہم کرے گی۔*اے این پی ابتدائی تعلیم میں ایسی نصاب متعارف کرائے گی جس میںصنفی مساوات اور خواتین اور بچیوں کے حقوق سے متعلق مضامین اورمواد شامل ہوں۔*اے این پی خیبر پختونخوا میں اوغام شدہ نئے اضلاع کی خواتین کو بااختیار بنانے کے لیے خصوصی اور حقیقی لائحہ عمل مرتب کرے گی اور مختلف محکموں میںان خواتین کے لیے مناسب کوٹہ مختص کرے گی۔*اے این پی ایسی کسی بھی رسم، رواج، ریت و روایت، شق یا قانون کی حمایت نہیںکرتی جس سے عورتوں کی حق تلفی یا استحصال کا پہلو نکلتا ہو۔ اے این پی مرجر کے بعد بھی سابقہ فاٹا میںرواج ایکٹ کے نام سے جدید ایف سی آر کی برملا مخالفت کرتی آرہی ہے اور مستقبل میںبھی ایسے اقدامات کی مزاحمت کرتے ہوئے آئین اور قانون کو شفاف بنانے میںکردار ادا کرتی رہے گی۔*اے این پی ایسی کسی بھی ماورائے آئین عدالتی نظام مثلاً روایتی پنچایت یا جرگہ کی حمایت نہیں کرتی جو خود کو آئین اور قانون کا نعم البدل تصور کرے اور ایسے خود ساختہ عدالتی نظام اور اس کے فیصلوں کو غیر قانونی قرار دینے کے لیے قانون سازی کرے گی۔*اے این پی شہدا کی بیوائوں کو سہارا اور تحفظ دینے کے لیے مالی معاونت کی خاطر خصوصی فنڈز کے قیام و اجرا کو ممکن بنائے گی۔*اے این پی خواتین کو بااختیار بنانے اور ان کے تحفظ کے لیے قانون سازی کرے گی اور سیاسی تعلیم دینے اور زندگی کے ہر شعبہ میں ان کے حصہ داری کو یقینی بنانے کی مد میں سول سوسائٹی اور اداروں کے تجاویز اور سفارشات کی حوصلہ افزائی کرے گی۔ بچوں کے حقوقپاکستان کی کل آبادی کا 50فیصد اٹھارہ سال سے کم عمر بچوںکا ہے۔ اپریل 2010میںاٹھارویں آئینی ترمیم کی شق A-25میں اس بات کا وعدہ کیا گیا ہے کہ اس ملک میں پانچ سے سولہ سال کے عمر کے بچوںکو مفت اور لازمی تعلیم ان تجاویز کی روشنی میں دی جائے گی:*اٹھارویں ترمیم کے بعد پاکستان میںتعلیم ہر بچے کا ایسا بنیادی حق ہے جس کا تحفظ اور انتظام ریاست کی ذمہ داری ہے۔ اے این پی تعلیم کے حوالے سے اس شق A-25کی نفاذ اور اس پر عمل درآمد کو یقینی بنانے کے لیے ہر حال میں امکانات پیدا کرے گی۔ اے این پی اس شق کے لیے قانون سازی کرکے اس کو دستاویز شکل دے کر عملی طورپر لاگو کرے گی۔*اے این پی ان تمام قوانین کو دوبارہ بنائے گی یا موجودہ پر نظرثانی کرے گی جو 16سال سے کم عمر بچوںکی مشقت سے متعلق ہے؛ خواہ وہ گھریلو ہو، رسمی یا غیر رسمی ہو، ان پر ممانعت ہوگی۔*اے این پی سن بلوغ تک نہ پہنچے ہوئے بچوں کے لیے عدالتی نظام، ان کے لیے مخصوص عدالتیں اور اصلاحی مراکز بنانے کے عمل کو یقینی بنائے گی جس میں بچوں کی بحالی اور ذہنی نشو نما پر کام کیا جاسکے۔*اے این پی بچوں کے خلاف ہر طرحکے تشدد خواہ وہ جسمانی ہو، جنسی ہراسانی ہو یا کوئی اور تشدد کو روکنے کی بھرپور کوشش کرے گی۔</TEXT>
