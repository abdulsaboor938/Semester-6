انتظار ختم، مہیش بھٹ کی فلم میں دونوں صاحبزادیاں جلوے بکھیریں گی
ممبئی: بالی ووڈ فلم نگری میں مختصر عرصے میں اپنی صلاحیتوں کا لوہا منوانے والی اداکارہ عالیہ بھٹ اپنے والد کی فلم میں کام کرنے کی تصدیق کردی۔ تفصیلات کے مطابق بالی ووڈ کے نامور ہدایت کار مہیش بھٹ نے اپنی سالگرہ کے موقع پر اعلان کیا تھا کہ وہ سنہ 1991 میں ریلیز ہونے والی فلم ’سڑک‘ کا سیکوئل بنانے جارہے ہیں۔ ہدایت کار نے 20 ستمبر کو سماجی رابطے کی ویب سائٹ پر ایک پوسٹ کے ذریعے مطلع کیا تھا کہ فلم میں اُن کی صاحبزادیاں عالیہ اور پوجا بھٹ کردار ادا کریں گی۔ فلمی پنڈت اکثر سوال کرتے نظر آتے تھے کہ وہ دن کب آئے گا جب عالیہ بھٹ اور پوجا اپنے والد کے ساتھ کام کریں گی؟مہیش بھٹ کے اعلان کے بعد اُن کی صاحبزادیاں بہت خوش ہیں اور انہوں نے اس کو اپنے لیے بہت خاص موقع بھی قرار دیا جبکہ مداح بھی ’بھٹ‘ فیملی کو ایک ساتھ دیکھنے کے منتظر ہیں۔ یہ بھی پڑھیں: عالیہ بھٹ اور رنبیر کپور کی شادی کب ہوگی؟ تاریخ سامنے آگئی عالیہ بھٹ نے بھارتی میڈیا سے گفتگو کرتے ہوئے کہا کہ ’فلم سڑک کو وہ منظر مجھے آج بھی یاد ہے کہ جب میری ماں سونی رازدان کو کھڑی سے باہر پھینک دیا گیا تھا۔ اداکارہ کا کہنا تھا کہ جب میں نے فلم دیکھی تو اُس وقت میری عمر بہت کم تھی ، وہ منظر کئی روز تک میری آنکھوں کے سامنے گھومتا رہا اور پھر عاجز آکر میں نے والد پر غصہ کیا کہ آخر آپ ایسا کیسے کرسکتے ہیں۔ عالیہ بھٹ کا ساتھ میں یہ بھی کہنا تھا کہ ’کمسنی کی وجہ سے میں منظر کو حقیقت سمجھتی رہی اور پھر جب سمجھداری کی عمر میں داخل ہوئی تو سب سمجھ آیا‘۔ یہ بھی پڑھیں: پاکستانی فنکاروں کی حمایت، عالیہ بھٹ اور اُن کے والد کو قتل کی دھمکیاں فلم سڑک کے سیکوئل میں عالیہ بھٹ، پوجا بھٹ کے علاوہ سنجے دت اور آدتیہ رائے کپور بھی کردار ادا کرتے نظر آئیں گے۔ واضح رہے کہ 1991 میں ریلیز ہونے والی فلم ’سڑک‘ میں پوجا بھٹ کے ساتھ سنجے دت نے مرکزی کردار ادا کیا تھا۔ comments
