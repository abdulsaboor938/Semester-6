وزیر اعظم کی چیئرمین پی سی بی سے ملاقات، ٹاسک فورس کے قیام پر تبادلہ خیال
اسلام آباد: وزیر اعظم عمران خان سے پاکستان کرکٹ بورڈ کے چیئرمین احسان مانی نے ملاقات کی ہے۔ تفصیلات کے مطابق اس اہم ملاقات میں کرکٹ سمیت کھیلوں کی بہتری سے متعلق امور پر تبادلہ خیال کیا گیا۔ اس موقع پر پاکستان کرکٹ بورڈ کے چیئرمین احسان مانی نے وزیر اعظم کو اپنے غیر ملکی دوروں سے آگاہ کیا ۔ احسان مانی نےآئی سی سی اجلاس سےمتعلق بھی بریفنگ دی، دوران گفتگو کھیلوں سے متعلق ٹاسک فورس کے امور پر بھی تبادلہ خیال ہوئے۔ پی سی بی چیئرمین احسان مانی نے وزیراعظم عمران خان کو کرکٹ میں بہتری کے لئے درکار اقدامات اور اپنے منصوبہ سے آگاہ کیا۔ اس موقع پر وزیراعظم عمران خان نے کہا کہ پاکستان میں کھیلوں میں بہتری لانےکی ضرورت ہے، ملک میں کھیلوں کے نئے میدان بنائیں گے، اسپورٹس کے شعبے کو فروغ دیا جائے گا۔ مزید پڑھیں: آسٹریلیا کے خلاف ٹی ٹوئنٹی سیریز، ٹیم کا اعلان دوسرے ٹیسٹ کے دوران کریں گے، انضمام الحق واضح رہے کہ پی ٹی آئی کی حکومت آنے کے چند روز بعد پی سی بی کے چیئرمین نجم سیٹھی نے استعفیٰ دے دیا تھا، جس کے بعد وزیراعظم عمران خان نے احسان مانی کو نیا چیئرمین نامزد کیا۔ یاد رہے کہ اس وقت پاکستان اور آسٹریلیا کے درمیان ٹیسٹ سیریز جاری ہے۔ سیریز کا پہلا ٹیسٹ دبئی میں کھیلا گیا، جو عثمان خواجہ کی شان دار کارکردگی کی وجہ سے ڈرا پر ختم ہوا۔ comments
