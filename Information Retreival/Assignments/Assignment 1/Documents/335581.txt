<DOCNO>335581</DOCNO>
<HL>کشمیریوں سے اظہار یکجہتی، حافظ سعید کی نظر بندی کیخلاف شہر شہر مظاہرے، ریلیاں</HL>
<AUTHOR>روزنامہ پاکستان</AUTHOR>
<DATELINE> Pakistan 2017-02-04 02:20:23+05</DATELINE>
<TEXT>ملتان،وہاڑی،محسن وال،خان گڑھ،د ھنوٹ ، سکندرآباد، حاصل پور،رحیم یار خان(خبرنگار،سٹی رپورٹر،نمائندہ خصوصی،نمائندگان) کشمیری عوام سے اظہار یکجہتی کیلئے گزشتہ روز ملک کے مختلف شہروں میں مظاہرے کئے گئے ریلیاں نکالی گئیں مودی کے پتلے نذر آتش اور پرچم بھی جلائے گئے جماعۃ الدعوۃ جماعت اسلامی ودیگر تنظیموں کے زیر اہتمام 5فروری یوم یکجہتی کشمیر بھرپور طریقے سے منانے کا اعلان کیا گیا حافظ سعید کی نظر بندی ختم کرنے کیلئے قرار دادیں منظور کی گئیں۔ملتان سے خبرنگار،سٹی رپورٹر،نمائندہ خصوصی کے مطابق مسلم لیگ(ن)کے زیراہتمام کشمیریوں سے اظہاریکجہتی کیلئے اور ٹرمپ کی مسلم مخالف پالیسیوں کیخلاف شاہی باقرآباد مسجد تا الفلاح مارکیٹ چوک ریلی نکالی گئی۔ریلی کی قیادت یوسی چئیرمین محمودقریشی،عمران بہاری اور مسلم لیگ(ن)یوتھ ونگ کے رہنما عبدالرحمن فری نے کی ۔مظاہرین نے بھارتی وامریکی جھنڈااور نریندرمودی کا پتلا بھی نذرآتش کیا۔ریلی کے شرکاء سے خطاب کرتے ہوئے مقررین کا کہنا تھا کشمیر برصغیر پاک وہند کی تقسیم کا نامکمل ایجنڈا ہے۔حق خوداردایت کشمیریوں کاوہ حق ہے جسے اقوام متحدہ سلامتی کونسل کے ہرفورم پرتسلیم کرچکی ہے۔تحریک آزادی جموں کشمیر ، وکلاء اور سول سوسائٹی کی طرف سے حافظ محمدسعید اور دیگر رہنماؤں کی نظر بندی کے خلاف اورکشمیریوں سے اظہار یکجہتی کے لیے ملتان سمیت پورے جنوبی پنجاب میں احتجاجی مظاہرے کیے گئے اور ریلیاں نکالی گئیں۔ملتان،بہاولپور، ڈیرہ غازی خان ،مظفر گڑھ ،خانیول ،لیہ،لودھراں اور دیگر شہروں میں نماز جمعہ کے بعد ہزاروں افراد سڑکوں پر نکل آئے اور پانچ فروری سے قبل حافظ محمد سعیدودیگررہنماؤں کی رہائی کا مطالبہ کرتے ہوئے شدید احتجاج کیا گیا ۔ملتان ڈسٹرکٹ بار کونسل کے وکلاء نے حافظ محمد سعید کی نظربندی اور کشمیریوں پر بھارتی مظالم کیخلاف چوک کچہری پر احتجاج کیا اور مذمتی قرارداد پاس کی ۔وکلاء کے مظاہرے کی قیادت صدر ڈسٹرکٹ بار یوسف زبیر اور سید اطہر حسین شاہ بخاری نے کی۔مختلف شہروں میں بھارتی ترنگے نذر آتش کئے گئے اور انڈیا و امریکہ مخالف نعرے بازی کی گئی۔ جنوبی پنجاب کی ہزاروں مساجد میں علماء کرام اور دینی جماعتوں کے قائدین نے بھی خطبات جمعہ میں حافظ محمد سعید اور دوسرے رہنماؤں کی نظربندی کیخلاف مذمتی قراردادیں پاس کیں اور مسئلہ کشمیر کو موضوع بنایا گیا۔ تحریک آزادی جموں کشمیر ملتان کی طرف سے وہاڑی روڈ نذد کوکا کولا فیکٹری پر احتجاجی مظاہرہ کیا گیا۔مظاہرے کی قیادت چئیرمین فلاح انسانیت فاؤنڈیشن پاکستان حافظ عبدالرؤف نے کی۔ مظاہرین نے ہاتھوں میں پلے کارڈ بھی اٹھا رکھے تھے جن پر حافظ محمد سعید سے رشتہ کیا لا الہ الا اللہ، کیاجماعۃ الدعوۃ کا جرم خدمت انسانیت ہے؟، مظلوم کشمیریوں کے لیے آواز بلند کرنا دہشت گردی نہیں، جیسے دیگر جملے بھی درج تھے۔ ڈسٹرکٹ بار ایسوسی ایشن ملتان نے حافظ سعید کورہاکرکے کشمیر کمیٹی کا چیئرمین مقررکرنے اورانڈین مصنوعات کا بائیکاٹ کرنے سمیت دیگر قراردادیں منظورکرنے کا اعلان کیاہے نیز چوک کچہری تک احتجاجی ریلی میں بھارتی وزیراعظم کاپتلا نذرآتش کیا گیا ہے۔ملک بھر سمیت ملتان و گردو نواح میں کل پانچ فرووری کو کشمیریوں سے اظہار یکجہتی کے سلسلے میں یوم یکجہتی کشمیر منایا جائے گا یوم یکجہتی کشمیر کے موقع پر جماعت اسلامی، تحریک آزادی جموں وکشمیر ،جمیعت اہلحدیث سمیت دیگر دینی تنظیموں کے زیراہتمام احتجاجی ریلیاں نکالی جائیں گی اور امریکہ و بھارت کے پتلے و پرچم نذر آتش کئے جائیں گے اور مذمتی قراردادیں بھی پیش کی جائیں گی اور اس موقع پر جماعت الدعوۃ کے مرکزی امیر حافظ محمد سعید اور ان کے دیگر ساتھیوں کی نظربندی کے فیصلے کے خلاف مذمت کی جائے گی ملک کے دیگر شہروں کی طرح ملتان میں بھی یوم یکجہتی کشمیر کے سلسلے میں جماعت اسلامی ، تحریک آزادی جموں و کشمیر سمیت دیگر دینی جماعتوں کی جانب سے یوم احتجاج منایا جائے گا اس سلسلے میں دینی جماعتوں نے تیاریاں مکمل کر لی ہیں جبکہ دوسری طرف ضلعی انتظامیہ کی جانب سے ریلیوں ،مظاہروں کے پیش نظر سیکیورٹی کے فول پروف انتظامات بھی کر لئے گئے ہیں ۔وہاڑی سے بیورو رپورٹ،نمائندہ خصوصی کے مطابق ڈپٹی کمشنر علی اکبر بھٹی نے کہا ہے کہ حکو مت کی ہد ایات کی روشنی میں5فروری کو کشمیری عوام سے بھر پور اظہا ر یکجہتی کیا جا ئیگا اور 5فر وری کو ضلع بھر میں کنو نشن منعقد ہو ں گے ریلیاں نکا لی جا ئیں گی یہ با ت انہوں نے اپنے کمیٹی روم میں کشمیر ڈے کے حو الہ سے انتظا ما ت کے جا ئز ہ کے لیے بلائے گئے اجلاس سے خطا ب کر تے ہو ئے کہی ۔جبکہ تعلیمی اداروں میں بچوں کے در میان کشمیر کے مو ضوع پر تقر یر ی مقا بلوں کا اہتمام کیا جا ئے گا 5فروری کو وہا ڑی میں گو رنمنٹ ما ڈل ہا ئی سکول وہا ڑی کے خورشید ہا ل میں صبح 10بجے کنو نشن ہو گا جس کے اختتام پر پر یس کلب تک ریلی نکا لی جا ئے گی ۔محسن وال سے نامہ نگار کے مطابق بار ایسویسی ایشن میاں چنوں کے وکلاء آج یوم کشمیر کے سلسلہ میں مکمل دن ہڑتال کریں گے اور کوئی وکیل عدالتوں میں پیش نہیں ہو گا ،صدر بار چوہدری کاشف منیر ،جنرل سیکرٹری مدثر رضا ، جاوید اقبال بھٹہ چوہدری محمد خالد آرائیں ودیگر وکلاء کی میڈیا کے نمائندوں سے گفتگو وکلاء نے کہا کہ بھارت کشمیر میں ریاستی دہشت گردی بند کرے۔خان گڑھ سے نامہ نگار کے مطابق ڈپٹی کمشنر مظفرگڑھ سیف انور جپہ نے کہا ہے کہ مقبوضہ کشمیر بھارتی ظلم و ستم پر ہر پاکستانی مذمت کرتا ہے اور کشمیریوں کے یکجہتی کا اظہار کرتا ہے، حکومت پاکستان کی پالیسی کے مطابق 5فروری کو ضلع بھر میں یوم یکجہتی کشمیر شایان شان طریقہ کے منایا جائے گا، تمام مکاتب فکرکے علماء، سول سوسائٹی، عوامی نمائندے او رضلع بھر کی عوام کشمیروں سے یکجہتی کا اظہار کریں گے، یہ بات انہوں نے یوم یکجہتی کشمیر کے سلسلے میں ایک اجلاس کی صدارت کرتے ہوئے کہی۔دھنوٹ سے نمائندہ خصوصی کے مطابق دھنوٹ میں یوم یکجہتی کشمیر بھرپور طریقے سے منایا جاے گا ۔سکندر آباد سے نمائندہ پاکستان کے مطابق کشمیریوں سے یکجہتی کیلئے جماعت اہلسنت اور جمیعت علماء پاکستان شاہ نورانی گروپ کے زیر اہتمام نوری جامع مسجد سے تھانہ چوک تک ریلی نکالی گئی۔ریلی کی قیادت جمیعت علماء پاکستان ملتان کے صدر ایوب مغل اور حسان خان اظہری نے کی۔تھانہ چوک پر ریلی سے خطاب کرتے ہوئے عاشق علی خان قادری، حسیب خان اظہری، عرفان علی قادری اور صدر بار رانا طفیل نے کہا کہ ہندوستان کی جیلوں قید اور نظر بند کشمیری حریت رہنماؤں کو فوری رہا کیا جائے۔حاصل پور سے نامہ نگار،نمائندہ پاکستان کے مطابق کشمیریوں کی بد دعاؤں سے نوازشریف اللہ کی پکڑ میں آچکے ہیں حکمرانوں نے مودی ٹرمپ کو راضی کرنے کے لیئے حافظ سعید کو پابند سلاسل کیا ہے جماعت الدعوہ کی طرف سے احتجاجی ریلی خطاب کرتے ہوئے مرکزی راہنما تحریک آزادی جموں کشمیر اشفاق احمد ورک ، ڈاکٹر افتخار احمد شیخ، ابوہریرہ اور دیگر کا خطاب انہوں نے کہاکہ میاں برادران یاد رکھیں کہ جلا وطنی کے دوران ان کو کوئی بچانے کے لیئے نہیں آیا۔رحیم یار خان سے ڈسٹرکٹ رپورٹر کے مطابق وکلاء برادری کشمیر سے یکجہتی کے دن 5فروری کو اس بات کا اعادہ کرتے ہیں کہ ان کے دل کشمیریوں کے ساتھ دھٹرکتے ہیں اور انشاء اللہ وہ دن دور نہیں جب کشمیرآزادی کا سورج دیکھے گا ان خیالات کا اظہار ڈسٹرکٹ بار کے وکلاء چیئرمین وکلاء بہبود فنڈ سلیم اللہ خان جتوئی ،جنرل سیکرٹری بار نوید احمدباجوہ ،جنرل سیکرٹری وکلاء بہبود فنڈ سید فہد صہیب احمد،ارشد جاوید والہ ،ممبر میونسپل کمیٹی نادر بشیر کوڑا ،آصف صدیق کوڑا ،ممبر میونسپل کمیٹی میاں عدیل الرحمن ،رضوان رؤف ،ممبر مجلس عاملہ فرحان عامر،چوہدری انتظار حسین نے 5فروری یوم ہکجہتی کشمیر کے حوالے سے سروے کے دوران کیا،مقررین نے کہاکہکشمیر کے پاکستان کے الحاق کا خواب ایک دن ضرور پورا ہوکر رہے گا ۔</TEXT>
