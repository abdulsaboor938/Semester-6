جسٹس (ر) امان اللہ خان یاسین زئی نے گورنربلوچستان کے عہدے کا حلف اٹھا لیا
کوئٹہ: جسٹس (ر) امان اللہ خان یاسین زئی نے گورنربلوچستان کے عہدے کا حلف اٹھا لیا. تفصیلات کے مطابق گورنربلوچستان جسٹس ریٹائرڈامان اللہ یاسین زئی کی تقریب حلف برداری گورنر ہاؤس میں منعقد ہوئی. چیف جسٹس بلوچستان ہائی کورٹ جسٹس طاہرہ صفدر نے امان اللہ یاسین زئی سے حلف لیا. اس موقع پر وزیراعلیٰ بلوچستان جام کمال بھی موجود تھے. تقریب میں صوبائی وزرانے بھی شرکت کی. یاد رہے کہ گذشتہ روز وزیر اعظم عمران خان نے بلوچستان کے گورنر کے لئے جسٹس (ر) امان اللہ یاسین زئی کو نامزد کیا تھا، وزیر اعظم نے یہ فیصلہ سیاسی جماعتوں سےمشاورت کے بعد کیا۔ واضح رہے کہ 7 اگست1954کو پیدا ہونے والے امان اللہ یاسین زئی27 نےجنوری1997کو بلوچستان ہائی کورٹ میں بطور جج اپنی ذمے داریاں ادا کیں۔ بعد ازاں وہ 14 ستمبر2005 سے2009 تک بلوچستان ہائیکورٹ کے چیف جسٹس تعینات رہے۔ یاد رہے کہ وزیراعظم عمران خان ہفتے کو دو روزہ دورے پر بلوچستان پہنچیں گے، جہاں وہ گورنر، وزیراعلیٰ اور وزرا سے ملاقات کریں گے۔ comments
