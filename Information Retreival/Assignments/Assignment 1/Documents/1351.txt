سرعام ٹیم نے کرپشن میں ملوث اینٹی کرپشن کے افسر و اہلکار کو گرفتارکرادیا
کراچی : اے آر وائی نیوز کی ٹیم سرعام نے ٹوبہ ٹیک سنگھ میں محکمہ اینٹی کرپشن کے رشوت خور اہلکاروں کو رنگے ہاتھوں گرفتار کرادیا، ملزمان نے بھاری رشوت کے عوض سنگین جرم میں ملوث ملزم کو رہا کردیا تھا۔ تفصیلات کے مطابق محکمہ اینٹی کرپشن افسر اور اہلکار خود ہی کرپشن میں ملوث نکلے۔ جب قانون کے رکھوالے ہی قانون کی دھجیاں بکھیرنے لگ جائیں تو انجام گلستاں کیا ہوگا؟  اے آر وائی نیوز کی ٹیم سرعام نے ٹوبہ ٹیک سنگھ میں محکمہ کے رشوت خور اہلکاروں کو بےنقاب کرتے ہوئے لاکھوں روپے رشوت لینے والے افسر اور اہلکار رنگے ہاتھوں گرفتار کرادیئے۔ راشی اہلکاروں نے رشوت لے کر سنگین جرم میں ملوث ملزم کو رہا کیا تھا، ٹیم سرعام نے اینٹی کرپشن اہلکاروں کے خلاف ثبوت ریکارڈ کیے تھے۔ مزید پڑھیں: سرعام ٹیم کا اسٹنگ آپریشن، آئی جی جیل کا ایکشن، 5 افسران معطل، انکوائری شروع یاد رہے کہ اس سے قبل بھی سر عام کی ٹیم نے اسٹنگ آپریشن کرتے ہوئے کراچی کینٹ اسٹیشن کے عملے کی کرپشن کو بے نقاب کرتے ہوئے ناجائز اسلحہ کراچی سے لاہور بھجوایا تھا جس کی پاداش میں اس وقت کے وزیر ریلوے خواجہ سعد رفیق نے ٹیم کیخلاف مقدمہ بھی درج کروایا جسے عدالت نے جھوٹا قرار دیتے ہوئے سرعام ٹیم کو باعزت بری کردیا تھا۔  comments
