موسم سرما کی پہلی برف باری میں پانڈا خوشی سے سرشار
ہیلونگ ژیانگ: چین میں موسم سرما کی پہلی برف باری ہوئی تو انسان تو انسان، انسانوں کا ایک خوب صورت اور معصوم دوست پانڈا بھی خوشی سے سرشار ہو گیا۔ یہ واقعہ ہے جمہوریہ چین کے صوبے ہیلونگ ژیانگ کا، جہاں سرما کی پہلی برف گری اور ماحول کا رنگ تبدیل ہو گیا، ہر طرف ماحول خوش گوار ہو گیا۔ موسم سرما کی برف باری کے خوش گوار اثرات ہیلونگ ژیانگ کے اس خوب صورت اور معصوم پانڈا پر بھی پڑے اور وہ خوشی سے نہال ہو کر برف باری سے لطف اندوز ہونے لگا۔  شمال مغربی چینی صوبے کے شہر ہربِن کے ایک پارک میں پانڈا برف میں قلابازیاں کھاتے ہوئے اپنی پسند کے رنگ کی گیند کے ساتھ کھیلنے لگا، سیجیا نامی مادہ پانڈا کو سرخ رنگ بہت پسند ہے۔  بارہ سالہ پانڈا کو 2016 میں چین کے سیچوان صوبے سے یہاں منتقل کیا گیا ہے، اس پارک میں اس کے ساتھ کھیلنے کے لیے دس سالہ نر پانڈا بھی موجود ہے۔  پانڈا کے کھیلنے کے لیے پارک میں لکڑی کا ایک جھولا بھی لگایا گیا ہے جس پر وہ برف باری کے موسم میں سرشار ہو کر جھولتا ہے۔ comments
