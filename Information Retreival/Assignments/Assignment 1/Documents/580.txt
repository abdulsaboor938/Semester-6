آسٹریلوی پولیس نے تشدد کے الزام میں 102 سالہ شخص کو گرفتار کرلیا
کینبرا : پولیس نے 92 سالہ بزرگ خاتون کو ظہرانے کے دوران نامعلوم وجوہات کی بنا پر تشدد کا نشانہ بنانے کے جرم میں اولڈ ایج ہوم کے رہائشی کو گرفتار کرلیا۔ تفصیلات کے مطابق آسٹریلوی پولیس نے سڈنی میں واقع اولڈ ایج ہوم میں مقیم 102 سالہ شخص کو منگل کے روز 92 سالہ خاتون پر تشدد کرنے کے الزام میں گرفتار کرکے معاملات کو بگاڑنے کا مقدمہ درج کرلیا۔ غیر ملکی خبر رساں ادارے کا کہنا تھا کہ حراست میں لیے گئے نامعلوم شخص کو آئندہ ماہ عدالت میں پیش کیا جائے گا۔ مقامی خبر رساں ادارے کا کہنا تھا کہ پولیس نے مبینہ ملزم کے جرم کے حوالے سے تفصیلات بتانے کے انکار کردیا تاہم پولیس کا کہنا تھا کہ حادثہ ظہرانے کے دوران پیش آیا تھا۔ پولیس کا کہنا ہے اولڈ ایج ہوم میں ایک بزرگ شہری نے بزرگ خاتون کو تشدد نشانہ بنانے کی اطلاع جیسے ہی موصول ہوئی پولیس فوری جائے وقوعہ پر پہنچی اور ملزم کو گرفتار کرلیا۔ آسٹریلوی پولیس کا کہنا ہے کہ مذکورہ شخص کو تشدد کرنے کے جرم میں کم از کم سات برس قید کی سزا ہوسکتی ہے۔ غیر ملکی خبر رساں ادارے کا کہنا تھا کہ پُر تشدد واقعات میں ملوث ہونے الزام میں متعدد لوگوں کو سزائیں ہوئی ہیں لیکن 100 برس زائد عمر کے شخص کو تشدد کے الزام میں سزا ہونے کا تقریبآ پہلا واقعہ ہے. comments
