<DOCNO>2565334</DOCNO>
<HL>سارک وزرائےداخلہ اجلاس تجاویزا تفاق رائےسےمنظور</HL>
<AUTHOR>اردو پوائنٹ</AUTHOR>
<DATELINE> Pakistan 2010-06-26 15:37:19+05</DATELINE>
<TEXT>سلام آباد(اُردو پوائنٹ اخبار تازہ ترین ۔ 26جون ۔ 2010ء)سارک وزرائے داخلہ اجلاس میں دہشت گردی سمیت تمام تجاویز اتفاق رائے سے منظور کرلی گئی ہیں۔وزیر داخلہ رحمن ملک نےنجی ٹی وی کو بتایا کہ بھارت نے بھی ان تجاویز پر اطمینان کا اظہار کیا ہے، اجلاس میں دہشت گردی کے خلاف ملکر منظم کوششیں اور ایک دوسرے کے ساتھ تعاون اور رابطے بڑھانے ،انٹلیجنٹس شئیرنگ ،منی لانڈرنگ اور انسانی اسمگلنگ روکنے کے حوالے سے قراردادیں بھی منظور کی گئی ہیں۔ () اس سے پہلے سارک وزرائے داخلہ کے اجلاس میں بھارتی وزیر داخلہ چدم برم نے دہشت گردی کے خلاف پاکستان کی کوششوں کو تسلی بخش قرار دیا۔سارک وزرائے داخلہ اجلاس کی صدارت وزیر داخلہ رحمان کر رہے ہیں۔اجلاس سے خطاب کرتے ہوئے بھارتی وزیر داخلہ چدم برم نے کہا کہ دہشت گردی کیخلاف سارک ممالک کو مل جل کر کام کرنا ہوگا۔انہوں نے کہا کہ سارک ممالک کو اس وقت سیکیورٹی کے خدشات لاحق ہیں جن کے لئے مشترکہ کوششیں انتہائی ضروری ہیے۔اجلاس کی صدارت کرتے ہوئے وزیر داخلہ رحمان ملک نے کہا کہ سارک ممالک مل کر دہشتگردی کے خاتمے کے لئے کوششیں کریں، عالمی سطح پر جرائم کی روک تھام کرنے انٹرپول کی طرح رکن ممالک کو سارک پول قائم کرنا چاہیئے۔</TEXT>
