<DOCNO>2794386</DOCNO>
<HL>سزائے موت کے تین مجرمان کو (کل)تختہ دار پر لٹکایا جائیگا</HL>
<AUTHOR>اردو پوائنٹ</AUTHOR>
<DATELINE> Pakistan 2015-04-15 17:25:41+05</DATELINE>
<TEXT>مجرمان کے اہل خانہ و لواحقین اور عزیزو اقارب سے ان کی آخری ملاقات بھی کروا دی گئی فیصل آباد(اُردو پوائنٹ اخبار تازہ ترین۔ 15اپریل۔2015ء)قتل و دہشت گردی کے مقدمات میں سزائے موت پانے والے تین مجرمان مظفر اقبال ولد عاشق علی ، نظام الدین ولد علی بخش اور محمدحسین ولد محمد اقبال کو (کل)16 اپریل بروز جمعرات کی صبح سنٹرل جیل فیصل آباد میں تختہ دار پر لٹکادیکلائیگکلبکہ بدھ کومجرمان کے اہل خانہ و لواحقین اور عزیزو اقارب سے ان کی آخری ملاقات بھی کروا دی گئی ہے۔ سنٹرل جیل فیصل آباد کے ذرائع کے مطابق انسداد دہشت گردی فیصل آباد کی خصوصی عدالت کے اس وقت کے جج محمد یوسف اوجلہ نے پولیس تھانہ سرگودھاروڈفیصل آباد کے مقدمہ قتل و انسداد دہشت گردی ایکٹ کے مجرم مظفر اقبال ولد عاشق علی کو 2005 ء میں، پولیس تھانہ پیپلزکالونی فیصل آباد کے مقدمہ قتل و اے ٹی اے میں ملوث مجرم نظام الدین ولد علی بخش کو اس وقت کے فاضل جج چوہدری محمد اکرام نے 2001ء میں جبکہ پولیس تھانہ صدر گوجرہ کے مجرم محمدحسین ولد محمد اقبال کو مذکورہ ٹرائل کورٹ نے جنوری 2007ء میں سزائے موت کاحکم سنایا تھا ۔ () انہوں نے بتایاکہ 17سال پرانے مقدمہ میں ملوث پیپلزکالونی نمبر 2 محمدی چوک کے نظام الدین ولدعلی بخش ، تھانہ سرگودھاروڈ کے 10سال پرانے ڈکیتی ومزاحمتی قتل کے مجرم ظفر اقبال ولد عاشق اور تھانہ صدر گوجرہ کے 17برس پرانے قتل کیس کے مجرم محمدحسین ولد محمد اقبال کے اہل خانہ ، لواحقین اور عزیزواقارب سے ان کی آخری ملاقات کروادی گئی ہے ۔ انہوں نے بتایاکہ اعلیٰ عدالتوں نے مجرمان کی فیصلوں کے خلاف اپیلیں خارج کر دی تھیں جبکہ اب ایوا ن صدر نے بھی مجرمان کی رحم کی اپیلیں خارج کردی ہیں ۔ انہوں نے بتایاکہ اپیلیں خارج ہونے پر انسداد دہشت گردی فیصل آباد کی خصوصی عدالت کے جج رکلہ پرویز اختر نے مجرمان کے ڈیتھ وارنٹ جاری کردیئے ہیں جس کے تحت مجرمان کو(کل )جمعرات کی صبح پھانسی دے دی جائیگی۔ انہوں نے بتایاکہ مجرمان کی پھانسی کیلئے جیل میں تمام انتظامات مکمل کر لئے گئے ہیں۔</TEXT>
