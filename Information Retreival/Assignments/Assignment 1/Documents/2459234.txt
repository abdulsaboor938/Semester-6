<DOCNO>2459234</DOCNO>
<HL>چیف جسٹس سپریم کورٹ آف پاکستان افتخار محمد چوہدری کو غیر فعال کرنے کے خلاف ملک بھرمیں وکلاء کا احتجاج اور دھرنے ۔ لاہور میں احتجاجی ریلی کے دوران پولیس کے لاٹھی چارج سے درجنوں وکلاء زخمی ہوگئے (اپڈیٹ)</HL>
<AUTHOR>اردو پوائنٹ</AUTHOR>
<DATELINE> Pakistan 2007-03-12 15:38:06+05</DATELINE>
<TEXT>لاہور (اُردو پوائنٹ اخبار تازہ ترین۔12مارچ۔2007ء) چیف جسٹس آف پاکستان افتخار محمد چوہدری کو غیر فعال کرنے کے خلاف ملک بھر کی عدالتوں کے وکلاء نے آج عدالتی کارروائی کا بائیکاٹ کر رکھا ہے ۔ اور مختلف شہروں میں وکلاء برادری احتجاجی مظارہے بھی کئے جار ہے ہیں۔ وکلاء برادری کل یوم سیاہ منائے گی ۔ لاہور میں وکلاء کے احتجاجی ریلی کے دوران پولیس کے لاٹھی چارج سے سینیٹر لطیف کھوسہ سمیت چھ معروف وکلاء سمیت درجنوں زخمی ہوگئے۔ لاہور میں احتجاجی مظاہرے سے خطاب کرتے ہوئے مقررین نے کہاکہ چیف جسٹس افتخار محمد چوہدری کو صحافیوں اور وکلاء سے ملاقات کی اجازت دی جائے۔ خیرپور، ملتان، فیصل آباد اور صوبے کے دیگر اضلاع میں وکلاء ہائی کورٹ بنچوں اور ضلعی عدالتوں میں کارروائی کا بائیکاٹ اور شدید احتجاج ۔ () کراچی میں وکلاء نے ایم اے جناح روڈ پر احتجاج کیا اور دھرنا دے کر سڑک بلاک کردی۔ جس سے ٹریفک جام ہوگیا۔ سندھ ہائی کورٹ بار ایسوسی ایشن اور کراچی بار ایسو سی ایشن نے ہڑتال کررکھی ہے اور عدالتی کارروائی کا بائیکاٹ کیا ہوا ہے۔صوبہ سرحد میں پشاور سمیت مختلف شہروں اور بلوچستان میں کوئٹہ اور دیگر اضلاع میں وکلاء نے عدالتی کارروائی کا بائیکاٹ کررکھا ہے اور احتجاج کررہے ہیں ۔ وکلاء تنظیموں کا اجلاس  جس میں آئندہ کی صورت حال کے حوالے سے حکمت عملی مرتب کی جارہی ہے</TEXT>
