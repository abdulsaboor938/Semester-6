<DOCNO>1785805</DOCNO>
<HL>یکم مئی کو پاکستان سمیت دنیا بھر میں مزدوروں کا عالمی دن بڑے جوش و خروش سے منایا گیا</HL>
<AUTHOR>نوائے وقت</AUTHOR>
<DATELINE> Pakistan 2017-05-02 03:39:11+05</DATELINE>
<TEXT>لاہور+ کراچی+ راولپنڈی+ استنبول+ برازیل+ پیرس (خصوصی رپورٹر+ نامہ نگاروں سے+ وقائع نگار+ اے ایف پی+ صباح نیوز) یکم مئی کو پاکستان سمیت دنیا بھر میں مزدوروں کا عالمی دن بڑے جوش و خروش سے منایا گیا۔ استنبول میں پابندی کے باوجود مزدوروں اور پولیس کے درمیان تصادم‘ 2 مزدور گرفتار‘ پیرس میں مظاہرین سے جھڑپوں کے دوران 2 پولیس اہلکار زخمی‘ برازیل میں ہنگامے پھوٹ پڑے۔ چک امرو میں غربت کے ستائے محنت کش نے خودکشی کرلی۔ لاہور سے خصوصی رپورٹر کے مطابق مسلم لیگ (ن) لیبر ونگ پنجاب کے زیراہتمام الحمراءہال نمبر 2 میں یوم مئی کے سلسلے میں جلسہ منعقد ہوا جس کی صدارت وزیر محنت پنجاب راجہ اشفاق سرور اور صوبائی صدر لیبر ونگ پنجاب سید مشتاق شاہ نے مشترکہ طور پر کی۔ مہمانان خصوصی میں وفاقی وزیر انسانی حقوق و اقلیتی امور کامران مائیکل، صوبائی وزیر ملک ندیم کامران، لارڈ میئر لاہور کرنل (ر) مبشر جاوید شامل تھے جبکہ مقررین میں لیبر ونگ پنجاب کے جنرل سیکرٹری سردار خالد ملک، وزیراعلی کے معاون خصوصی رانا محمدارشد، لبیر ونگ لاہور کے صدر چودھری ذوالفقار سمیت متعدد مزدور رہنما تھے۔ وزیر محنت پنجاب راجہ اشفاق سرور نے کہا کہ وزیراعظم نوازشریف کی قیادت میں وزیراعلی پنجاب میاں شہبازشریف اور ان کی کابینہ مزدوروں اور عام آدمی کی خوشحالی کیلئے دن رات ایک کئے ہوئے ہے۔ حکومت پاکستان نے محنت کشوں کا ماہانہ مشاہرہ کم از کم 13 ہزار روپے ماہانہ مقرر کر رکھا ہے جس میں اس برس مزید اضافہ کردیا جائیگا۔ وفاقی وزیر کامران مائیکل نے کہا کہ آج مزدوروں کا عالمی دن ہے، حکومت پاکستان مزدوروں کے حالات کار بہتر بنانے کیلئے کوشاں ہے۔ انہوں نے کہا کہ مزدوروں کو انکے مکمل حقوق دلانا اور انکی تنخواہوں میں خاطر خواہ اضافہ کرنے کا کریڈٹ مسلم لیگ (ن) کی حکومت کو جاتا ہے۔ صوبائی وزیر ملک ندیم کامران نے کہا کہ مزدوروں کو یکجا کرکے حقوق کے حصول کیلئے لیبر ونگ کے پلیٹ فارم پر لانا میاں نوازشریف کا بڑا کارنامہ ہے۔ سید مشتاق حسین شاہ نے کہا کہ وزیراعلیٰ شہبازشریف کی حکومت نے محنت کشوں کو عزت دیکر اور لیبر قوانین پر عمل کرکے جو کارہائے نمایاں سرانجام دئیے ہیں اس پر قوم انکو خراج تحسین پیش کرتی ہے۔ ریوڈی جینرو سے آئی این پی کے مطابق برازیل کے شہر ریو ڈی جینرو میں مزدور یونین نے ہڑتال کردی۔ شہر بھر میں ہنگامے پھوٹ پڑے،ہزاروں مشتعل مظاہرین نے سڑکیں، سکول، ائیرپورٹ اور میٹرو سٹیشن بند کردیئے۔ پولیس اور مظاہرین کے درمیان جھڑپیں بھی ہوئیں۔غیرملکی میڈیا کے مطابق برازیل کے شہر ریو ڈی جینرو میں مزدور یونین نے ہڑتال کردی۔ مظاہرین نے متعدد دکانوں اور بینکوں کے شیشے توڑ دیئے۔ پولیس نے مظاہرین کو منتشر کرنے کیلئے آنسو گیس کی شیلنگ کی۔ حکومتی عہدیداروں کا کہنا ہے کہ اس احتجاج سے سرکاری کاموں پر کوئی فرق نہیں پڑیگا۔ برازیل میں1996ءکے بعد یہ سب سے بڑی ہڑتال ہے۔ ہڑتال کی وجہ مزدور طبقے سے متعلق صدر مائیکل ٹریمر کی نئی اصلاحات ہیں۔ پیرس سے اے ایف پی کے مطابق یوم مئی پر مظاہرین سے جھڑپوں کے دوران 2 پولیس اہلکار زخمی ہوگئے۔ پیرس میں مزدور کے عالمی دن پر مظاہرین سے جھڑپوں کے دوران 2 پولیس اہلکار زخمی ہو گئے۔ مظاہرین کی فرنٹ نیشنل کے حامیوں اور پولیس سے جھڑپیں ہوئیں۔ مظاہرین نے پولیس اہلکاروں پر آتش گیر مادہ سے بھری بوتلیں پھینکیں۔ پولیس نے ممنوعہ ہتھیار رکھنے پر 4 مظاہرین کو گرفتار کرلیا۔ استنبول سے اے ایف پی کے مطابق پابندی کے باوجود مزدوروں کی طرف سے نکالی جانیوالی ریلی پر ترک پولیس اہلکاروں کی شیلنگ‘ جھڑپیں‘ 2 سو سے زائد پولیس اہلکاروں نے مزدور تنظیموں کو تکسم سکوائر میں جانے سے روکا جس پر مظاہرین اور پولیس کے درمیان تصادم ہوا‘ پولیس نے مظاہرین کو منتشر کرنے کیلئے آنسو گیس کا استعمال کیا اور پولیس نے 200 مظاہرین کو گرفتار کرلیا۔ کیوبا میں لاکھوں افراد نے یوم مئی کے موقع پر مظاہرہ کیا۔ مظاہرے کی قیادت فیدل کاسترو کے بھائی راﺅل کاسترو نے کی۔ کراچی سے وقائع نگار کے مطابق یکم مئی کو یوم مزدور کے حوالے سے منانے میں حکومت سندھ بھی اپنا بھرپور کردار ادا کیا۔ وزیراعلیٰ ہاﺅس میں ورکرز ویلفیئر بورڈ کے زیراہتمام خصوصی تقریب منعقد کی گئی جس میں چیئرمین بلاول بھٹو زرداری اور وزیراعلیٰ سندھ سید مراد علی شاہ نے خصوصی طور پر شرکت کی اور مزدوروں‘ محنت کشوں میں امدادی رقوم کے چیک تقسیم کئے۔ چک امرو سے نامہ نگار کے مطابق مزدوروں کے عالمی دن پر ایک مزدور نے زندگی کا خاتمہ کر لیا‘ محنت کش راشم حالات سے تنگ تھا‘ نمازجنازہ میں ریڑھی بانوں‘ تاجروں‘ مزدوروں سمیت تمام مکاتب فکر کے افراد نے کثیر تعداد میں شرکت کی۔ بتایا جاتا ہے کہ قصبہ سکھو چک کا راشم حصول رزق کے سلسلے میں نورکوٹ مقیم تھا جہاں وہ بچوں کا پیٹ پالنے کے لئے ریڑھی لگایا کرتا تھا گذشتہ روز مزدوروں کے عالمی دن کے موقع پر راشم انصاری نے زہریلی گولیاں نگل کر زندگی کا خاتمہ کر لیا‘ بچے باپ کی میت سے لپٹ کر روتے رہے۔ بہاولپور سے نامہ نگار کے مطابق شکاگو کے شہداءکو خراج تحسین پیش کرنے کے لئے پروگریسو یوتھ الائنس کے زیراہتمام چوک فوارہ ختم نبوت چوک سے براستہ فرید گیٹ پریس کلب تک ریلی نکالی گئی۔ ریلی میں گلستان ٹیکسٹائل ملز کے مزدوروں نے بھی شرکت کی۔ ریلی سے موسیٰ سعید‘ جلیل منگلا‘ ملک صادق چنڑ‘ عادل راﺅ‘ معراج ہاشمی نے کہاکہ آل پاکستان پی ڈبلیو ڈی ورکرز یونین کے زیراہتمام بڑی ریلی پراونشنل بلڈنگز سے فرید گیٹ تک نکالی گئی۔ ریلی کی قیادت زونل سیکرٹری افضل محمود‘ سراج احمد‘ حاجی بشیر احمد‘ رانا اقبال اور عبدالسبحان نے کی۔ ریلی میں مقررین نے خطاب میں کیا۔ ٹوبہ ٹیک سنگھ سے نامہ نگار کے مطابق پاکستان بھٹہ مزدور یونین کے زیراہتمام یوم مئی کے سلسلہ میں مزدوروں نعے ریلی نکالی۔ قیادت بابا نذیر مسیح نے کی۔ بھٹہ مزدور یونین رجسٹرڈ پنجاب کے نائب صدر محمد شبیر‘ بابا نذیر‘ محمد نواب‘ پروین ملک‘ ساجدہ پروین‘ شگفتہ بی بی اور دیگر نے مظاہرہ کیا۔ پیرمحل سے نامہ نگار کے مطابق پی ٹی آئی کے زیراہتمام مزدور ریلی کا انعقاد‘ سینکڑوں لوگوں نے شرکت کی۔ ریلی کی قیادت صوبائی رہنما میاں اختر جاوید ایڈووکیٹ نے کی۔ ریلی کے شرکاءنے ہاتھوں میں کتےب اور بینر اٹھا رکھے تھے جن پر حکومت وقت سے غریبوں‘ مزدوروں اور محنت کشوں کا معاشی قتل بند کرنے کے نعرے درج تھے۔ میاں اختر جاوید ایڈووکیٹ‘ سٹی صدر چودھری محمد احسان اور یونین چیئرمین رانا محمد اعظم خاں نے ریلی سے خطاب کیا۔ بورے والا سے نامہ نگار کے مطابق پاکستان کسان اتحاد نے ریلی نکالی۔ مزدوروں سے اظہار یکجہتی کے لئے پاکستان کسان اتحاد کے ضلعی صدر ملک ذوالفقار اعوان‘ پاکستان کسان اتحاد کے صدر محبوب اختر منہاس‘ وائس چیئرمین رانا محمد صفدر‘ جنرل سیکرٹری چودھری مہران علی کی قیادت میں کسانوں نے اپنے مرکزی دفتر گلشن رحمان سے کالج روڈ پریس کلب تک ریلی نکالی جس میں مزدوروں سے اظہار یکجہتی اور خطاب کیا۔ محنت کشوں کے عالمی دن کے موقع پر آل پاکستان ورکرز کنفیڈریشن کے زیر اہتمام محنت کشوں کی ریلیاں بلوچستان سندھ خیبر پی کے اور پنجاب میں ہوئی۔ لاہور میں پریس کلب چوک پر ریلی واپڈا ریلوے پی ٹی سی ایل ٹرانسپورٹ، انجینئرنگ، ٹیکسٹائل، کیمیکل، پرنٹنگ، پی ڈبلیو ڈی، اریگیشن، بینکنگ کی مزدور تنظیموں کے کارکنوں نے شرکت کی محنت کشوں نے اپنے مطالبات کے حق میں بینرز اٹھا رکھے تھے اور شرکاءنعرہ بازی کرتے ہوئے ریلی سے مزدور رہنما خورشید احمد، روبینہ جمیل، یوسف بلوچ، اکبر علی خان، نیاز خان، چودھری محمد انور اسامہ طارق خوشی محمد کھوکھر حسن منیر بھٹی صلاح الدین ایوبی، حاجی محمد یونس، مظفر متین، رانا عبدالشکور، ظفر علی شاہ و دیگر نے خطاب کیا۔ ریلی میں قرار داد کے ذریعے مطالبہ کیا گیا کہ بجٹ میں محنت کشوں کی کم از کم اجرت 30 ہزار روپے ماہانہ، ہا¶س رینٹ الاﺅنس کارکنوں کو مستقل اور ریٹائرمنٹ پر پنشن پانچ ہزار سے بڑھا کر پندرہ ہزار روپے ماہانہ مقرر کی جائے۔ وزارت خزانہ ورکرز ویلفیئر فنڈ کے ایک کھرب 67 ارب روپے کی جمع شدہ رقم کی جلد ادائیگی کا انتظام کرے۔ صحافیوں کے آٹھویں ویج بورڈ کی تشکیل کا جلد اعلان کرے۔ راولپنڈی سے صباح نیوز کے مطابق مزدوروں کے عالمی دن کے موقع پر آل پاکستان ورکرز کنفےڈرےشن (APWC) ناردرن پنجاب ریجن اور ملحقہ تنظیموں کے زیراہتمام پریس کلب راولپنڈی میں ممتازمزدور راہنما ظفر اللہ خان نیازی کی صدارت میں ایک بڑا جلسہ منعقد کیا گیا مہمان خصوصی پاکستان عوامی ورکرز پارٹی کے قائد چوہدری مسعود الحسن تھے۔ جلسہ سے کنفیڈریشن کے ڈپٹی سیکرٹری محمد اکرم بندہ، آل پاکستان واپڈا ہائیڈرو الیکٹرک ورکرز یونین (سی بی اے)کے ریجنل چیئرمین جاوید اقبال بلوچ، محمد رمضان جدون،ملک فتح خان، راجہ خلیل اشرف، سجاد حسین ساجد، عوامی ورکرز پارٹی کے عاصم سجاد، مس عالیہ، پاکستان فیڈرل یونین آف جرنلسٹس کے صدر افضل بٹ، آر آئی یو جے کے صدر ناصر ہاشمی، ہیومن رائٹس ایکٹیوسٹ ڈاکٹر فرزانہ باری، پی ٹی یو ڈی سی کے کامریڈ چنگیز، آصف رشید، میونسپل لیبر یونین کے چیئرمین پرویز چیدا، پی ڈبلیو ڈی ورکرز یونین کے نذیر جاوید، ریلوے ورکرز یونین کے محمد نواز ملک، اٹک آئل ریفائنری کے عاصم شہزاد، انقلابی نوجوان ورکرز تحریک کے کامریڈ ساجد، نیشنل پریس کلب کے فنانس سیکرٹری اسحاق چوہدری، پروگریسو یوتھ الائنس کی صدر ریحانہ اختر، نیٹکو پیپلز ورکرزیونین کے صدر عبادت خان، اسد ناصر، عبدالستار تارڑ، پاکستان مزدور محاذ، ریڈ ورکرز فرنٹ، نیشنل سٹوڈنٹس فیڈریشن اور دیگر ترقی پسند تنظیموں کے نمائندگان اور مزدور راہنماﺅں نے خطاب کیا۔چنیوٹ سے نامہ نگار کے مطابق پاکستان مزدور محاذ کے زیر اہتمام یوم مزدور کے حوالے سے پیپل چوک تھانہ سٹی روڈ سے ریلی نکالی گئی قیادت مزدور محاذ کے جنرل سیکرٹری ڈاکٹر علی امین نے کی ریلی ختم نبوت چوک سے گزرتی ہوئی لاری اڈاہ پر اختتام پذیر ہو گئی ریلی سے ڈاکٹر علی امین ، حاجی ہاشم ، عاطف حنیف ایڈووکیٹ و دیگر نے خطاب کیا۔ جماعت اسلامی کے زیر اہتمام بھی ریلی نکالی گئی جو ختم نبوت چوک پر اختتام پذیر ہو ئی جس میں ضلعی امیر عبدالقیوم ہنجراء، سیکرٹر ی جنرل چوہدری محمد اسلام اور کسان بورڈ ک ضلعی صدر ذوالفقار علی شاہ نے کہا کہ کرپشن اور بے روز گاری سے غریب عوام عزت کی زندگی نہیں گزار سکتے۔ کسووال سے نامہ نگار کے مطابق پاکستان مسلم لیگ ن یوتھ ونگ کے سینئر نائب صدر میاں عبدالجبار رحمانی نے مزدوروں کے ساتھ یکجہتی کیلئے ریلی کا اہتمام کیا گیا۔ ریلی کے شرکاءسے خطاب کرتے ہوئے میاں عبدالجبار رحمانی نے کہا کہ آج کا دن ہمیں شکاگو میں شہید مزدوروں کو یاد دلاتا ہے اور آج کا دن ان کی یاد میں منایا جاتا ہے۔ وہاڑی سے نامہ نگار کے مطابق مختلف تنظیموں نے زیراہتمام ریلیوں کاانعقاد ہوا جن میں اتفاق رکشہ یونین ، اتحاد رکشہ یونین اینڈ کار ڈرائیورز ، پا کستان کسان اتحاد ، ٹی ایم اے ایمپلا ئز اینڈ سنگت ویلفیئر فاﺅنڈیشن اور پیپلز لیبر بیورو شامل ہیں اتحاد رکشہ یونین اینڈ کارڈرائیورز ریلی کی قیادت سرپرست اعلیٰ سٹی کونسلر رانا فخر السلام ، صدر راﺅ محمد اسلم ، سید فرحت شاہ ، یعقو ب مسیح راجا نے کی اور عہدیداران رانا ظفر اقبال ، ملک لیاقت علی ، راﺅ نعیم ، رانا قدیراحمد ، عما نوائیل ساون ودیگر جملہ ممبران نے شر کت کی ، ریلی نے شہر بھر کا چکر لگا یا جبکہ اتفاق رکشہ یونین کے زیر اہتمام نکالی گئی ریلی کی قیادت سرپرست اعلیٰ سٹی کونسلر شیخ جا وید کا لا ، چیئرمین حاجی چودھری محمدشفیق، صدر منیر رضا بھلر ، مشتاق بھٹی ، محمد نواز، بابا محمد بخش ، ساجد علی ، محمد حسین ، فوجی زاہد ، رانا غفار اور رانا محمد قدیر ودیگر نے کی اور شہر بھر کا چکر لگا یا چیئرمین بلدیہ شیخ محمدحسین سلیم ، صدر تاجران ارشاد حسین بھٹی ، راﺅ خلیل احمد ، شیخ جا وید کا لا نے خطاب کیا۔ ریلی نکالی گئی جس کی قیادت سید فرحت شاہ ، امتیا ز مغل ، میاں شاہد پرویز ودیگر نے کی جبکہ ریلی میں ملا زمین اور مزدوروں محنت کش طبقہ سے تعلق رکھنے والے لو گو ں کی کثیر تعداد نے شرکت کی اس موقعہ پر سید فرحت شاہ ، امتیاز مغل اور شاہد پرویزچودھری نے خطاب کیا۔ اس موقعہ پر پا کستان کسان اتحاد کے ضلعی صدر چودھری افتخار احمد ، جنرل سیکرٹری چودھری محمد اکرم کمبوہ کی قیادت میں ریلی نکالی گئی ریلی میں قاضی محمد نوا ز ، چودھری اقبال یوسف، رانا محمد نوا ز، غلام حسین ، فوجی (ر) محمد صادق سمیت کسانوں کی کثیرتعداد نے شرکت کی خطاب کیا۔ علاوہ پیپلز لیبر بیورو تحصیل صدر بابا محمد یعقوب لنگاہ ایک ریلی نکالی گئی جس نے شہر کا چکر لگایا اور بعدازاں بوریوالہ میں مزدور کنونشن میں شرکت کے لیے روانہ ہوگئے ریلی میں ساگرگلِ ، رضوان قریشی ، احمدرمضان لنگاہ ، میاں محمد اکبر، محمدحسین لنگاہ ، مشتاق بھٹی ،مختاراحمد، مختارجٹ سمیت کارکنان کی کثیر تعداد موجود تھی۔گوجرانوالہ سے نمائندہ خصوصی کے مطابق مزدور ایکشن کمیٹی کے زیر اہتمام مرکزی جلوس شیرانوالہ باغ سے نکالا قیادت ممتاز مزدور قائدین نصیر الدین ہمایوں ملک،میاں عطاءالرحمان ، چوہدری غلام رسول وڑائچ،ماسٹر محمد اکرم ، رانا اسحاق میو، جہاں زیب چٹھہ، صاجزادہ سعید حاتم ،جاوید اقبال انجم ،مسیتے خان، چوہدری شبیر، ماسٹر محمد اکرم، احسان اللہ خان ،محمد اشفاق سیالکوٹی،محمد بابر بٹ، محمد سعید انجم ، اعجاز احمد چشتی،، شہباز پرویز،بابا زبیر، محمد نواز کھرل، مدثر شاہ ،شاہد جاوید بٹ،عارف بھٹی ، محمد رفیق مغل، سردار محمد نعیم ایڈووکیٹ ،مرزا طفیل ،محمد طاہر،آصف سپرا ،لیاقت مہر، سعید بھٹی، جاوید اقبال انجم، عمران سپروائزر آصف ساجد بٹ، کرامت مسیح و دیگرنے کی۔ شرکاءجلوس نے اپنے مطالبات و حقوق پر مشتمل بینرز پوسٹرز کتبے اٹھا رکھے تھے۔قبل ازیںشیر انوالہ باغ میں بھی ہزاروں محنت کشوں کا عوامی جلسہ عام جس سے مزدور قائدین نے خطاب کرتے ہوئے دیئے مطالبات دوہرائے اور حکومت کی مزدور دشمن پالیسیوں کو کھل کر تنقید کا نشانہ بنایا۔ریلی میں سینئر نائب صدر پنجاب پرویز مسیح،نائب صدر خورشید احمد،یونس مسیح،جنرل سیکرٹری ندیم مسیح،ناصر مسیح،اقبال مسیح،گلفام مسیح جارج مسیح،ریاض انور شمعون ،عدیل خاں رشید مسیح سمیت کثیر تعداد میں بھٹہ مزدوروں نے شرکت کی، پیپلز پارٹی ضلع و سٹی گوجرانوالہ کے زیراہتمام ایک مشترکہ ریلی نکالی گئی جو ایمن آبادی گیٹ سے شروع ہو کر پرانے ریلوے اسٹیشن پر آکر اختتام پذیر ہوئی ،ریلی میں سینکڑوں کارکنوں نے شرکت کی جنہوں نے اس دن کی مناسبت سے جھنڈے اور بینرز اٹھا رکھے تھے اور گو نواز گو کے نعرے لگا رہے تھے ،ریلی کی قیادت پی پی پی کے ضلعی صدر راﺅ اکرام علی خان ،ضلعی جنرل سیکرٹری چوہدری ارشاداللہ سندھو ،سٹی صدر لالہ اسداللہ پاپا ،شیخ اقبال ،ڈاکٹر شیر محمد علی انصاری ،مرزا اویس بیگ ،جاویدالحسن وڑائچ ،خالد حسین باجوہ،اقبال مہر ،الیاس نوید شہزاد ،ذوالفقار چیمہ ،رانا شہباز، شفقت رضا بھنڈر،آصف جٹ،مبین خان،ذکاءاللہ بریار ،سیٹھ مشتاق ،مرزا طاہر بیگ ،مشتاق بادل و دیگر نے کی ۔ صدرجماعت اسلامی ےوتھ گوجرانوالہ ڈوےژن فرقان عزیز بٹ نے کہا کہ ےکم مئی کا دن مزدوروں کا خون پےنے والوںکے لئے احتساب کا دن ہے۔ مسلم لےک ن بھی کسی غلط فہمی مےں نہ رہےں سابقہ حکومت کی طرح یہ سرمایہ دار ٹولہ بھی غریبوں اور مزدوروں کو ان کا حق دینے میں مکمل طور پر ناکام رہا ہے۔ ان خیالات کا اظہار انہوں نے آل اٹو رکشہ ےونےن کے زیر اہتمام یکم مئی مزدور ڈے کے موقع پررےلی سے خطاب کرتے ہوئے کیا۔ اس موقع پر فرحان بٹ، ابوبکر ساہی اور صدر ےونےن فاروق گجر نے بھی خطاب کےا۔ننکانہ صاحب سے نامہ نگار کے مطابق مزدورں کے عالمی دن کے موقعہ پر ننکانہ صاحب میں غربت سے ستائے ہوئے مزدور اپنے عالمی دن کی اہمیت سے بے خبر رہے اور اپنے اور اپنے بال بچوں کا پیٹ پالنے کے لئے سارا دن غلہ منڈی ننکانہ صاحب میں گندم بوریوں میں بھر کر ٹرکوں اور ٹرالیوں میں لوڈ کرتے رہے ایک طرف تو حکومت مزدوروں کے عالمی دن کے موقعہ پر مختلف سیمینار کا انعقاد کر رہی ہےر حکومتی سطح پر تمام اداروں کو چھٹی ہوتی ہے مگر جن کا دن منانے کے لئے چھٹی کی جاتی ہے اور سیمینار کے انعقاد ہوتے ہیں وہ اس اہمیت سے بلکل بے خبر ہوکر روزمرہ کے معمول کی طرح یکم مئی کو بھی محنت مزدوری میں مصروف دکھائی دیتے ہیں اس موقعہ پر غلہ منڈی ننکانہ صاحب میں درجنوں مزدورں جن میں نیامت علی، شہادت علی، استاد کھگھہ، ریاست علی، اکرم نول، بشارت علی ، محمد حنیف ودیگر شامل ہیں سے یکم مئی مزدورں کے عالمی دن بارے پوچھا گیا تو انہوں نے کہا کہ ہمیں اس دن سے کیا لینا دینااگر ہمیں اس دن کا کوئی فائدہ ہوتا تو آج ہم کام کرنے کی بجائے آفیسروں کی طرح گھروں میں بیٹھ کر آرام نہ کر رہے ہوتے ۔ قصور سے نمائندہ نوائے وقت کے مطابق آل پاکستان ٹریڈ یونین فیڈریشن ضلع قصور کے زیر اہتمام بلھے شاہ لائبریری ہال قصور میں جلسے کا انعقاد کیا گیا مقررین کا کہنا ہے کہ مزدوروں کی ماہانہ اجرت ایک تولہ سونا کے برابر کی جائے مہنگائی کو ختم کیا جائے۔ ورکرز ویلفیئر سکول کے پرنسپل عبدالرحمان اور ڈائریکٹر سوشل سکیورٹی گلبرگ کو فوراً معطل کیا جائے فیکٹریوں میں ٹھیکیداری نظام کو ختم کیا جائے۔ آل پاکستان ٹریڈ یونین فیڈریشن ضلع قصور کے صدر کی قیادت میں بلدیہ سے للیانی اڈا تک ریلی نکالی گئی ریلی کے شرکاءنے بڑے بڑے بینرز اور کتبے اٹھا رکھے تھے جن پر مہنگائی اجرتوں میں اضافہ اور دیگر مطالبات درج تھے جبکہ قصور کی پاور لومز ٹیزیز، میونسپل کمیٹی قصور کوٹ رادھاکشن اور مزدوروں کی بڑی تعداد نے جلسے اور یلی میں شرکت کی۔ حافظ آباد سے نمائندہ نوائے وقت کے مطابق یوم مئی کے حوالے سے مختلف تنظیموں کی طرف سے چار ریلیاں نکالی گئیں میاں دا کوٹ سے پاور لومز مزدور یونین کی طرف سے صدر محمد زمان انصاری کی قیادت میں ریلی نکالی گئی پاکستان پیپلز پارٹی کی جانب سے سابق ایم پی اے ضلعی صدرملک محمد وزیر اعوان کی قیادت میں ان کے ضلعی دفتر سے نکالی گئی سنگت ڈوپلمنٹ فاﺅنڈیشن کی جانب سے عنبرین بشیر اور ڈاکٹر نذر حسین کی قیادت میں ریلی نکالی گئی سی بی اے کی طرف سے نکالی گئی ریلی کی قیادت چئیرمین اسحاق کھوکھر اور ایپکا کے صدر نصراللہ ہنجرا نے کی اور شگاگو میں قتل ہونے والے مزدوروں کو خراج تحسین پیش کیا گیا۔ مختلف راستوں سے ہوتی ہوئیں پر امن طور پر اختتام پذیر ہو گئیں اور پولیس کی بھاری نفری ریلیوں کے ساتھ رہی ۔ بورے والا سے نامہ نگار کے مطابق مزدوروں سے اظہار یکجہتی کے لیے پی ٹی آئی کی ریلی،10ہزار سے زائد مزدوروں کو روزگار فراہم کرنے والی بی ٹی ایم ملز کو چلانے کا مطالبہ۔ درجنوں کارکنان نے سٹی صدر ملک فاروق احمد اعوان،تحصیل صدر طارق محمود باجوہ،تحصیل جنرل سیکرٹری چوہدری اعجاز اسلم،سٹی جنرل سیکرٹری سردار راشد عظیم اور بلدیہ بورے والا میں اپوزیشن لیڈر غلام مصطفےٰ بھٹی کی زیر قیادت بی ٹی ایم گیٹ سے ایک ریلی کا اہتمام کیا گیا جس میں انصاف یوتھ ونگ کے سابق صوبائی نائب صدر امجد حمید چوہان،امیدورا چیئرمین یوسی محمد صابر اعوان،ملک امتیاز حسین،ملک محمد سرور،محمد وقاص بھٹی،سیکرٹری یوتھ احمد رضا بھائی،امجد خاں تجوانہ،گرین ریوولیشن کے صدر مطاہر جمیل رامے،چوہدری نعمان یونس،میاں طیب شریف،سردار سعید احمد ڈوگر اور دیگر عہدیداران و کارکنان نے بھی شرکت کی ۔گوجرانوالہ سے نمائندہ خصوصی کے مطابق مزدوروں کے عالمی دن کے موقع پر مزدوروں کے ساتھ اظہار یکجہتی کرتے ہوئے ٹریفک وارڈنز نے اپنی ایک دن کی تنخواہ اور پھول مزدوروں میں تقسیم کئے گوجرانوالہ کے ٹریفک وارڈنز نے مزدوروں کے عالمی دن کے موقع پراجرت سے محروم ہونےوالے مزدوروں میں اپنی ایک دن کی تنخواہ اور پھول تقسیم کئے ، ٹریفک وارڈن ظہیر کمانڈو نے اپنے ساتھیوں کے ساتھ اس نیک روایت کی ابتدا کی ،ان کا کہنا تھا کہ مزدوروں کے عالمی دن کو ریلیاں اور جلسوں کے ساتھ سجا دیا جاتا ہے۔ علاوہ ازیں معافی والا کے قریب کام کے دوران فیکٹری میں کر یکر دھما کے کے نتیجے میں تین مزدور 45 سالہ محمد اقبال ،35 سالہ دلا ور اور30 سالہ محمد سجا د زخمی ہو گئے ،واقعہ کی اطلا ع ملنے پر ریسکیو اہلکا روں نے مو قع پر پہنچ کر زخمیوں کو فوری طور پر ڈسٹرکٹ ہسپتال منتقل کےا جہاں پر انہےں طبی امداد فراہم کی جارہی ہے جبکہ اروپ پو لیس نے واقعہ کی تحقیقات کا آغاز کر دیا ہے۔ گکھڑمنڈی سے نامہ نگار کے مطابق پیپلز پارٹی ضلع و سٹی گوجرانوالہ کے زیراہتمام مشترکہ ریلی نکالی گئی جو ایمن آبادی گیٹ سے شروع ہو کر پرانے ریلوے اسٹیشن پر آکر اختتام پذیر ہوئی ریلی میں ریلی کی قیادت پی پی پی کے ضلعی صدر راﺅ اکرام علی خان ،ضلعی جنرل سیکرٹری چوہدری ارشاداللہ سندھو ،سٹی صدر لالہ اسداللہ پاپا ،شیخ اقبال ،ڈاکٹر شیر محمد علی انصاری ،مرزا اویس بیگ ،جاویدالحسن وڑائچ ،خالد حسین باجوہ،اقبال مہر ،الیاس نوید شہزاد ،ذوالفقار چیمہ ،رانا شہباز، شفقت رضا بھنڈر،آصف جٹ،مبین خان،ذکاءاللہ بریار ،سیٹھ مشتاق ،مرزا طاہر بیگ ،مشتاق بادل و دیگر نے کی۔ لاہور سے اپنے نامہ نگار سے حکومتی جماعت مسلم لیگ ن سمیت پیپلز پارٹی، تحریک انصاف و دیگر جماعتوں کے لیبر ونگز نے بھی جلسے جلوس نکالے۔سب سے بڑی ریلی آل پاکستان ٹریڈ یونین فیڈریشن کے زیر اہتمام ہمدرد سنٹر سے مزنگ چوک تک نکالی گئی۔ ریلی میں ہمدرد سنٹر کے مزدور، کوکا کولا، پی ایچ اے، ماڈل ٹاﺅن سوسائٹی ، نیسلے پاکستان، حسن حبیب و دیگر اداروں کی مزدور یونینز کے کارکنوں نے شرکت کی۔ریلی میں ورکنگ ویمن آرگنائزیشن کی سینکڑوں خواتین کارکنوں نے بھی شرکت کی۔ویمن ورکرز اور ہوم بیسڈ ورکرز کی صدر آئمہ محمود نے ریلی کی قیادت کی۔ آل پاکستان ٹریڈ یونین فیڈریشن کی صدارت اسکے چئرمین سلطان خاں، صدر فضل واحد اور جنرل سیکرٹری آئمہ محمود نے کی۔ ورکنگ ویمن آرگنائزیشن کی ریلی میں خواتین رہنما آئمہ محمود ، سلمیٰ لیاقت ، بشریٰ تبسم ، نسیم انور اور صفیہ بی بی نے خواتین کو درپیش مسائل سے آگاہ کیا۔آئمہ محمود نے شرکا سے خطاب کیا۔ آل پاکستان ورکرز کنفیڈریشن،پاکستان ورکرز کنفیڈریشن کے زیر اہتمام جلسہ منعقد کیا گیا اور ریلی نکالی گئی۔ چیئرمین سلطان خان اور فضل واحد نے مزدوروں سے خطاب کرتے ہوئے کہا کہ آج حکومتی پالیسیوں اور قوانین پر عملدرآمد نہ ہونے سے ٹریڈ یونینز کمزور ہو رہی ہےں۔ صدر فضل واحد نے دنیا بھر کے مزدوروں کے ساتھ اظہار یکجہتی کرتے ہوئے کہا کہ آج پاکستان ریلوے بحالی کے سفر پر گامزن ہے۔ عوامی رکشہ یونین کے چیئرمین مجید غوری نے کارکنوں کی بڑی تعداد کے ہمراہ داتا نگر بادامی باغ کے رہائشی رکشہ ڈرائیور عبدالقیوم اور اس کے تین معصوم بچوں کی رسم قل میں شرکت کی اور شہیداءکے اہل خانہ و عزیز واقارب سے اظہار تعزیت کرنے کے بعد اعلان کیا کہ شہید عبدالقیوم عوامی رکشہ یونین کا سرگرم کارکن تھا اور اس کا رکشہ قسطوں پر تھا اس کے ذمہ کثیر رقم واجب الادا تھی یہ تمام قرضہ عوامی رکشہ یونین ادا کرے گی۔ آل پاکستان لیبر فیڈریشن پنجاب کے صدر میاں سلیم اختر نے کہا کہ شکاگو کے محنت کشوں نے جن مسائل کے حل کیلئے قربانیاں دیں تھیں پاکستان کے محنت کشوں کو آج انہی مسائل کا سامنا ہے۔ یوم مئی</TEXT>
