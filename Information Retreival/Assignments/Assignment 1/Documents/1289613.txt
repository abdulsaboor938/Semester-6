<DOCNO>1289613</DOCNO>
<HL>امریکا میں بچوں کو زیادتی کیلئے اسمگلنگ کےملزم کو 472برس قید</HL>
<AUTHOR>روزنامہ جنگ</AUTHOR>
<DATELINE> Pakistan 2017-11-26 05:11:00+05</DATELINE>
<TEXT>واشنگٹن(جنگ نیوز)امریکی عدالت نے بچوں کو زیادتی کیلئےاسمگگلنگ کے الزام میں 472برس قید کی سزا سنائی ہے،غیر ملکی میڈیا کے مطابق 31سالہ بروک فرینکلین انسانی اسمگلنگ گروہ کا سرغنہ ہے اوراس نے بہت سی خواتین اورلڑکیوں کو فیس بک کےذریعےاپنے گروہ میں شامل کیا تھا ،جس کے بعدیہ گینگ بچوں کو بے ہوش کرکے ہوٹلوں میں جنسی زیادتی کیلئے منتقل کردیتا تھا،ملزم کو ریاست کولوراڈو کی ایک عدالت نے انسانی اسمگلنگ سمیت 30مقدمات میں سزا سنائی ،کولوراڈو کےاٹارنی جنرل آفس کےترجمان کاکہنا ہے کہ 400 برس سے زائد کی اس سزا سےیہ مضبوط پیغام جائےگا کہ اس نوعیت کا جرم ناقابل برداشت ہے ۔انسانی اسمگلنگ کے الزام میں سنائی جانے والی اس سزا کو امریکی تاریخ کی طویل ترین سزا قرار دیا جارہا ہے۔</TEXT>
