<DOCNO>609512</DOCNO>
<HL>سرکاری ملازمین کا منظور شدہ مطالبات کا نوٹیفیکشن نہ ہونے پر دھرنا، احتجاجی ریلی</HL>
<AUTHOR>روزنامہ پاکستان</AUTHOR>
<DATELINE> Pakistan 2015-05-06 03:33:22+05</DATELINE>
<TEXT>لاہور( خبرنگار) صوبائی دارالحکومت میں ایپکا کی کال پر سرکاری ملازمین نے دن بھر دفاتر کا مکمل بائیکاٹ کرتے ہوئے پنجاب اسمبلی کے سامنے احتجاجی دھرنا دیااور بعدازاں پنجاب اسمبلی سے گورنر ہاؤس تک ریلی نکالی۔لاہور میں پنجاب اسمبلی چوک تا گورنر ہاؤس تک احتجاجی ریلی و جلوس زیر قیادت حاجی محمد ارشاد چوہدری، صوبائی صدر ایپکا ، ظفر علی خان، و دیگر قائدین ایپکا لالہ محمد اسلم مرکزی ایڈیشنل جنرل سیکرٹری ایپکا پاکستان، مزمل حسین ایڈیشنل جنرل سیکرٹری ایپکا پنجاب، قاضی اجمل،صوبائی پریس سیکرٹری ایپکا پنجاب، محمد یونس بھٹی صدر ایپکا لاہور ڈویژن، ریاض الدین جنرل سیکرٹری ایپکا لاہور ڈویژن، محکمہ زراعت سے شفقت ، عرفان منظور کھوکھر، سیلمان خان، صدرایپکا لیبر، راشداحمد خان صدر محکمہ صحت پنجاب،میاں غلام مصطفےٰ صدر محکمہ خوراک، مشتاق احمد،زاہد کمبوہ، صدر ایپکا جناح ہسپتال، نکالا گیا جس میں لاہور ڈویژن کے تمام محکمہ جات کے ہزاروں ملازمین شریک ہوئے اُنھوں نے سیاہ جھنڈے اورپلے کارڈ اُٹھا رکھے تھے جن پر ایپکا کے مطالبات اور نعرے درج تھے ۔ ریلی کو پولیس نے گورنر ہاؤس جانے سے روکنے کی کوشش کی اور رکاوٹیں کھڑی کی جس پر ایپکا قائدین ا ور پولیس کے مابین تلخ کلامی بھی ہوئی اور بعد از ملازمین تمام رکاوٹیں توڑتے ہوئے گورنر ہاؤ س کی طرف گامزن ہو گئے۔ مظاہرین نے شدید گرمی و دھوپ میں بھرپور احتجاج کیا ۔گرمی کی وجہ سے تین ملازمین میاں بشیر احمد، مزمل حسین و قاضی اجمل بے ہوش ہوگئے جن کو فوری طبی امداد دی گی۔ جلوس و ریلی کی وجہ سے مال روڈ، لاہور، میں گھنٹوں ٹریفک جام رہی جبکہ دیگر اضلاع میں بھی ایپکا کے زیر اہتمام ملازمین نے احتجاجی مظاہرے اور ریلیاں نکالیں۔ مظاہرین سے خطاب کے دوران حاجی محمد ارشاد چوہدری، صوبائی صدر ایپکانے کہا کہ حکومت نے مورخہ 26 مارچ2015 ء کو وزیر اعلیٰ ہاوس، 7 کلب روڈ، لاہور کے باہراحتجاج و ڈے اینڈ نائٹ دھرنا کے نتیجہ میں رانا ثناء اللہ و دیگر حکومتی نمائندگان اور ایپکا پنجاب کی مشترکہ صوبائی قیادت حاجی محمد ارشاد چوہدری و ظفر علی خان کے درمیان طویل مذاکرات میں ایپکاکے مطالبات کو منظور کیا گیا جن میں بجٹ 2013 ء میں دیگر صوبوں سے 5% فرق کا خاتمہ، صوبہ خیبر پختونخواہ کی طرز پر اپ گریڈیشن، گریڈایک تا سولہ تک تمام سرکاری ٹیکنیکل و نان ٹیکنیکل ملازمین کوبلا امتیاز ٹائم سکیل پروموشن کا اجراء، سپیشل ایجوکیشن 50% کی 2010 ء سے منظوری، محکمہ زکوۃ کے ملازمین کو ریگولر کرنا اور حکومتی پالیسی کے بر عکس اُن کی اجرت کا خاتمہکی منظوری 25% ا سسٹنٹ کی پوسٹوں کو S&GAD پنجاب کی طرز پر سپرٹینڈیٹ کے طور پر اپ گریڈیشن، سکیل ریوائز کرنے کا باقاعدہ نوٹیفیکشن2 ہفتوں میں کر نے کا اعلا ن کیا گیا تھا مگر ان پر تا حال عملدرآمد نہ ہو رہا ہے اور حکومتی نمائندگان رانا ثناء اللہ، ایم پی اے، رانا مشہود، صوبائی وزیر سپورٹس ، کی طرف سے صرف وعدے کیے جا رہے ہیں جس کی وجہ سے ملازمین کا ان نمائندگان پر سے اعتماد اٹھتا جا رہا ہے اور شدید تشویش اوربے چینی پائی جا رہی ہے اور حکومت سے اپیل کی جاتی ہے کہ وہ ہمارے منظور شدہ مطالبات کو 12 مئی 2015 سے پہلے نوٹیفیکشن جاری کیا جائے ورنہ ایپکا اپنے احتجاج کا دائرہ وسیع کرتے ہوئے پورے پاکستان بشمول آزاد کشمیر میں 12 مئی 2015 کو احتجاجی جلوس نکالے جائیں گے اور دھرنے دیئے جائیں گے جو مطالبات کی منظوری بذریعہ نوٹیفیکشن ہونے تک جاری رہیں گے۔جبکہ لاہور میں وزیر اعلیٰ ہاؤ س کے باہر احتجاجی جلوس و دھرنا دیا جائے گا جس میں لاہورڈویژن کے تمام محکمہ جات کے ہزاروں سرکاری ملازمین بھر پورشرکت کریں گئے اورمطالبات کی منظوری کے حق میں اپنا احتجاج ریکارڈ کروائیں گے۔ اس موقع پرمظاہرین سے دیگر قائدین ایپکا لا لہ محمد اسلم مرکزی ایڈیشنل جنرل سیکرٹری ایپکا (پاکستان)، مزمل حسین ایڈیشنل جنرل سیکرٹری ایپکا پنجاب، محمد یونس بھٹی صدر ایپکا لاہور ڈویژن، ریاض الدین جنرل سیکرٹری ایپکا لاہور ڈویژن،و دیگر قائدین ایپکا نے بھی خطاب کیا اور حکومت سے مطالبات کی جلد منظوری کی اپیل کی۔ سرکاری ملازمیں،دھرنا</TEXT>
