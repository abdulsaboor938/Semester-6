دبئی: مسافروں کی رقم چُرانے کے الزام میں فضائی میزبان گرفتار
ابو ظہبی : پولیس نے دوران پرواز بزنس کلاس میں سفر کرنے والے اماراتی بھائیوں کے18 ہزار درہم سے زائد کی رقم چوری ہونے کے الزام میں مصری فضائی میزبان کو گرفتار کرلیا۔ تفصیلات کے مطابق پولیس نے جہاز کے عملے میں ایک فضائی میزبان کو بزنس کلاس میں سفر کرنے والے تین اماراتی بھائیوں کے سامان سے بھارتی رقم چوری کرنے کے الزام میں گرفتار کرکے میں پیش کردیا تھا۔ غیر ملکی خبر رساں ادارے کا کہنا تھا کہ تینوں اماراتی بھائی رواں برس جون میں تھائی لینڈ سے واپس متحدہ عرب امارات جارہے تھے کہ دوران پرواز اپنے بیمار والد کی تیمار داری کے لیے اپنی جگہ سے اٹھے تھے اور واپس آئے تو 18500 درہم کی خطیر رقم چوری ہوچکی تھی۔ مقامی میڈیا کا کہنا تھا کہ تینوں اماراتی بھائیوں نے بٹوے میں سے رقم چوری ہونے کی اطلاع عملے کے سپر وائزر اور پولیس کو دی۔ اماراتی میڈیا کا کہنا تھا کہ پولیس نے تحقیقات کے دوران جہاز میں میزبانی کرنے والے 37 سالہ مصری شخص کو والٹ سے ملنے والے انگلیوں کے نشانوں سے مماثلت کے بعد چوری کے الزام میں گرفتار کیا گیا تھا۔ اماراتی میڈیا کا کہنا تھا کہ بدھ کے روز دبئی کورٹ میں سماعت کے دوران فضائی میزبان نے رقم چوری کرنے کے الزامات کی تردید کی تھی۔ comments
