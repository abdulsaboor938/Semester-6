<DOCNO>2466130</DOCNO>
<HL>صدارتی ریفرنس کے خلاف ملک بھر میں عدالتی کارروائی کا بائیکاٹ۔ وکلاء کی جانب سے مختلف شہروں میں احتجاجی مظاہرے</HL>
<AUTHOR>اردو پوائنٹ</AUTHOR>
<DATELINE> Pakistan 2007-05-24 13:19:16+05</DATELINE>
<TEXT>کراچی (اردوپوائنٹ تازہ ترین اخبار24 مئی2007) ملک بھر میں چیف جسٹس کے خلاف صدارتی ریفرنس کے خلاف وکلاء اور سیاسی جماعتوں کی احتجاجی ریلیاں نکالی جارہی ہیں۔اس سلسلے میں کراچی میں سٹی کورٹ سے پریس کلب تک ریلی نکالی جارہی ہے۔جلوس میں کراچی بار ایم ایم اے ، تحریک انصاف، اے آرڈی، اے این پی اور دیگر جماعتوں کے رہنما شریک ہیں۔جبکہ حیدرآباد، شکار پور، سکھر جیکب آباداورسندھ کے دیگر شہروں میںبھی وکلا اور سیاسی جماعتیں ریلیاں نکال رہی ہیں۔ () لاہور میںوکلا اور سیاسی جماعتوں نے ایوان عدل اور ہائیکورٹ سے پنجاب اسمبلی تک ریلیاںنکالیں، اس موقع پر شرکا سے خطاب میں تحریک انصاف کے سربراہ عمران خان نے کہا کہ بیرون ملک مقیم سیاسی قیادت وطن واپس آکر عدلیہ کی آزادی اور جمہوریت کے لئے تحریک میںشامل ہوجائے۔ کوئٹہ میں وکلانے عدالتی کارروائی کا بائیکاٹ کیا اور احتجاجی مظاہرہ کیا ۔ اس کے علاوہ تربت ، گوادر اور کیچ میں بھی احتجاجی مظآہرے کئے گئے ۔ صوبہہ سرحد سے بھی وکلا اور سیاسی جماعتوں نے احتجاج کیا ۔</TEXT>
