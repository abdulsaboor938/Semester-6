انٹرنیشل مانیٹری فنڈ کا وفد پاکستان پہنچ گیا
اسلام آباد : آئی ایم ایف کا وفد پاکستان پہنچ گیا، جو ایک ہفتے پاکستان میں قیام کرے گا، وفد سے ملکی معاشی صورت حال اور مالی معاملات پر بات چیت کی جائے گی۔ تفصیلات کے مطابق انٹرنیشل مانیٹری فنڈ کا وفد ہیرالڈ فنگر کی سربراہی میں پاکستان پہنچ گیا ، وفد سے پاکستان کی مالیاتی ضرویات اور معاشی مسائل پر بات ہوگی، اس کے علاوہ قرضوں کی ادائیگی اور معاشی اصلاحات بھی زیر بحث آئیں گی۔ آئی ایم ایف کا وفد وزارت خزانہ اوراقتصادی امور کے حکام اور گورنر اسٹیٹ بینک سے بھی ملاقات کرے گا جبکہ وفد کی وزیر خزانہ اسد عمر سے بھی ملاقات متوقع ہے۔ وزارت خزانہ ذرائع کے مطابق وفد کی آمد کا مقصد تمام آپشنز کو کھلے رکھنا ہے، حکومت نے ابھی تک آئی ایم ایف پروگرام لینے کا فیصلہ نہیں کیا ہے ۔ آئی ایم ایف کا کہنا ہےکہ پاکستان کا دورہ معمول کا ہے، ابھی تک باضابطہ طور پر پروگرام کے حصول کیلئے بات نہیں ہوئی ہے۔ اعداد وشمار کے مطابق پاکستان کو مجموعی طور پر اکتیس ارب ڈالر کی فنانسنگ کی ضرورت ہے، رواں مالی سال جاری کھاتوں کا خسارہ ساڑھے اٹھارہ ارب ڈالر تک ہوجانے کا خدشہ ہے۔ تاہم وزیر خزانہ اسد عمر کا کہنا ہے کہ پاکستان کو کوئی معاشی ایمرجنسی نہیں ہے۔ یاد رہے وزیر خزانہ اسد عمر کا کہنا تھا کہ فوری طور پر ملکی نظام چلانے کے لیے نو ارب ڈالرز کی ضرورت ہے، جس کیلئے قرضہ لینا پڑ سکتا ہے۔ آئی ایم ایف کے سے قرضہ لینے یا نہ لینے کافیصلہ پارلیمنٹ کی مشاورت کیا جائے گا۔ اس سے قبل بھی وفاقی اسد عمر کا کہنا تھا کہ آئی ایم ایف کے حوالے سے امریکی بیان غیر ضروری تھا۔ ہم آئی ایم ایف کی طرف جاتے ہیں تو یہ نئی بات نہیں ہوگی، ہمارا چین کا قرضہ اب بھی کم ہے۔ فی الحال ہمارا آی ایم ایف سے رجوع کرنے کا پروگرام نہیں۔ comments
