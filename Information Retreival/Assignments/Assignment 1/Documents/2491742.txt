<DOCNO>2491742</DOCNO>
<HL>وکلاء کی جانب سے ملک بھر میں عدالتی کارروائیوں کے بائیکاٹ اور احتجاج کا سلسلہ جاری</HL>
<AUTHOR>اردو پوائنٹ</AUTHOR>
<DATELINE> Pakistan 2008-02-12 14:05:39+05</DATELINE>
<TEXT>اسلام آبادوعدلیہ کی آزادی کے لئے پاکستان بار کو نسل کی اپیل پر وکلاء کا احتجاج  ۔آج بھی وکلا ء کی جانب سے ملک بھر میں عدالتی کارروائیوں کا بائیکاٹ کیا گیا۔ اور احتجاج ریلیاں نکالی گئیں ۔وفاقی دارالحکومت اسلام آباد میں ڈسٹرکٹ کورٹ کے احاطے میں احتجاجی ریلی نکا لی گئی اور وکلاء عدالتوں میں پیش نہیں ہوئے ۔ادھر راولپنڈی میں ہائی کورٹ بار اور ڈسٹرکٹ بار کے وکلا ء نے عدالتی کارروائیوں کا بائیکاٹ جاری رکھا اور بھوک ہڑتالی کیمپ لگایا ۔ اس موقع پر ایک احتجاجی ریلی بھی نکالی گئی جس سے وکلاء رہنما وٴں نے خطاب کر تے ہوئے عزم ظاہر کیا کہ عدلیہ کی آزادی تک ان کی جد و جہد جاری رہے گی۔لاہور سمیت پنجاب بھر میں عدالتی کارروائیوں کا بائیکاٹ کیا گیا ۔لاہور میں ہائی کورٹ سمیت تمام ماتحت عدالتوں میں وکلا ء مقد مات کی پیروی کے لئے پیش نہیں ہو ئے ۔ () اس موقع پر لاہور ہائی کورٹ بار اور ضلعی بار کی جنرل باڈ ی کا اجلاس ہوا جس میں آئندہ کی حکمت عملی پر غور کیا گیا ۔ کرا چی میں وکلا نے ہائی کورٹ میں جزوی جبکہ سٹی اور ملیر کورٹ میں عدالتی کارروائیوں کا مکمل بائیکاٹ کیا ۔ ملیر ڈسٹرکٹ کو رٹ کے باہر وکلا کی جانب سے احتجاجی ریلی بھی نکالی گئی ۔ پشاور میں وکلا ء کی جانب سے ہائی کورٹ اور تمام ماتحت عدالتوں کا بائیکاٹ کیاگیا ۔ اس موقع پر پشاور ہائی کورٹ کے باہر پولیس کی بھاری نفری تعینات کی گئی تھی ۔ کوئٹہ سمیت بلوچستان کے تمام اضلاع میں بھی وکلا نے عدالتی کارروئیوں کا بائیکاٹ جاری رکھا اور کوئی وکیل کسی بھی مقدمہ کی پیروی کے لئے عدالت میں پیش نہیں ہوا۔ بلوچستان ہائی کورٹ اورڈسڑکٹ بار ایسو سی ایشن اور بلوچستان بار کونسل کی جانب سے عدلیہ کی بحالی کے حق میں ایک قرار دار منطور کی گئی۔</TEXT>
