<DOCNO>2468030</DOCNO>
<HL>امریکا نے انسانی اسمگلنگ کے حوالے سے خراب ریکارڈ پر بھارت کو مسلسل چوتھے سال بلیک لسٹ قرار دے دیا، دنیا کی بڑی جمہوریت میں انسانی اسمگلنگ بدترین مسئلہ بن گیا، مشیر امریکی وزیر خارجہ</HL>
<AUTHOR>اردو پوائنٹ</AUTHOR>
<DATELINE> Pakistan 2007-06-13 11:13:46+05</DATELINE>
<TEXT>واشنگٹن(اُردو پوائنٹ اخبار تازہ ترین۔13جون۔2007ء) امریکا نے انسانی اسمگلنگ کے حوالے سے خراب ریکارڈ پر بھارت کو مسلسل چوتھے سال بلیک لسٹ قرار دیا ہے ۔ واشنگٹن میں انسانی اسمگلنگ کے حوالے سے سالانہ رپورٹ کے اجراء کے موقع پر امریکی وزیر دفاع کونڈولیزا رائس نے کہا کہ انسانی اسمگلنگ کے حوالے سے دنیا بھر سے چونکا دینے والے شواہد ملے ہیں۔ رپورٹمیں کہا گیا ہے ہر ملک سے اوسطاً آٹھ لاکھ افراد سالانہ غیر قانونی طور پر سرحد پار کرتے ہیں جن میں اسی فیصد خواتین اور بچے شامل ہیں۔ اس موقع پر کونڈولیزا رائس کے سینیئر مشیر مارک لگون نے کہا کہ روس اور میکسیکو کے علاوہ دنیا کی بڑی جمہوریت بھارت کو مسلسل چوتھے سال انسانی اسمگلنگ کے حوالے سے بلیک لسٹ قرار دیا گیا ہے ۔ () انہوں نے خبر دار کیا کہ اگر ان ممالک نے انسانی اسمگلنگ روکنے کے لئے اقدامات نہ کئے تو ان کے خلاف مزید اقدامات کئے جائیں گے۔ لگون کا کہنا تھا کہ دنیا کی سب سے بڑی جمہوریت میں انسانی اسمگلنگ ایک بدترین مسئلہ گیا ہے۔ چین آرمینیا اور جنوبی افریقہ کو مسلسل تیسرے سال زیر نگرانی رکھا گیا ہے۔ انسانی اسمگلنگ کے حوالے سے سات نئے ممالک کو بھی واچ لسٹ پر رکھا گیا ہے جن میں بحرین ،کویت ،عمان ، قطر ، ملائیشیا ،الجزائر اور گنی شامل ہیں۔ ایران ، سعودی عرب، شام ، وینزویلا، کیوبا، سوڈان، ازبکستان کو مسلسل دوسرے سال واچ لسٹ پر رکھا گیا ہے۔ رپورٹ میں انسانی اسمگلنگ روکنے کے لئے اقدامات کرنے اسرائیل، انڈونیشیا، بولیویا، تائیوان، برازیل، ه پیرو اور جمیکا کو سراہا گیا ہے۔ انسانی اسمگلنگ کے حوالے سے بلیک لسٹ ممالک کو غیر ترقیاتی اور غیر تجارتی مد میں ملنے والی بیرونی امداد پر پابندی کا سامنا کرنا پڑ سکتا ہے۔</TEXT>
