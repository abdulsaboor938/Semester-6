اسرائیل فلسطینی بچوں کی زندگیوں سے کھیلنا بند کرے، انتونیو گوتیرس
نیو یارک : اقوامتحدہ کے سیکریٹری جنرل انتونیو گوٹیرس نے اسرائیل پر زور دیتے ہوئے کہا ہے کہ اسرائیل فلسطینیوں کے خلاف طاقت کا استعمال بند کردے۔ تفصیلات کے مطابق مقبوضہ فلسطین میں جاری غاصب صیہونی ریاست اسرائیل کے ظلم و بربریت اور بچوں پر صیہونی فوج کی فضائی بمباری پر اقوام متحدہ کے سیکریٹری جنرل نے دکھ کا اظہار کیا ہے۔ غیر ملکی خبر رساں ادارے کا کہنا تھا کہ انتونیو گوٹیرس نے اسرائیل کے جنگی طیاروں کی بمباری کے نتیجے میں فلسطینی بچوں کی شہادت پر افسوس کا اظہار کرتے ہوئے کہا کہ اسرائیل فلسطینی بچوں کے خون سے ہولی کھیل رہا ہے۔ اقوام متحدہ کے سیکریٹری جنرل انتونیو گوٹیرس نے دہشت گرد غاصب ریاست اسرائیل پر فلسطینی بچوں کے خون سے کھیلنے کا سلسلہ بند کرنے کا زور دیتے ہوئے کہا کہ اسرائیل بچوں کی زندگیاں خطرے ڈالنا بند کرے۔ اقوام متحدہ کے سیکریٹری جنرل کا کہنا تھا کہ اسرائیل کے درندہ صفت فوجیوں کی جانب سے غزہ میں بے گناہ فلسطینیوں کو نشانہ بنایا جارہا ہے۔ انتونیو گوٹریس کا کہنا تھا کہ صیہونی فوجیوں کی جانب سے فلسطینی بچوں جان بوجھ کر بمباری اور فائرنگ کا نشانہ بنانے کے واقعات انتہائی افسوس ناک اور ناقابل معافی ہیں، غاصب ریاست اسرائیل فلسطینیوں کے خلاف طاقت کا استعمال بند کردے۔ مزید پڑھیں : اسرائیلی فوج کی فائرنگ، فلسطینی نوجوان شہید، درجنوں زخمی یاد رہے کہ 2 اکتوبر کو اسرائیلی فورسز کی جانب سے ایک فلسطینی نوجوان محمد ابو عبادہ کو فائرنگ کرکے شہید کیا گیا تھا جبکہ درجنوں شہریوں کو زخمی کیا تھا۔ مزید پڑھیں : غزہ پر اسرائیلی جنگی طیاروں کی بمباری، تین فلسطینی شہید اسرائیلی فوج نے ڈھٹائی کا مظاہرہ کرتے ہوئے کہا کہ فلسطینیوں نے اسرائیلی فوج پر فائرنگ کی جبکہ جوابی کارروائی میں ایک فلسطینی مارا گیا۔ خیال رہے کہ گذشتہ روز فلسطین کے مقبوضہ شہر غزہ میں اسرائیلی جنگی طیاروں کی شدید بمباری کے نتیجے میں تین فلسطینی نوجوان شہید جبکہ متعدد زخمی ہوگئے تھے۔ یاد رہے کہ فلسطین میں قابض اسرائیلی فوج کی فائرنگ سے زخمی ہونے والا فلسطینی نوجوان دو روز دوران علاج دم توڑ گیا تھا، وہ ہفتہ وار احتجاج میں شریک ہوکر قابض اسرائیلی افواج کے خلاف مظاہرہ کررہا تھا۔ comments
