ٹریٹمنٹ پلانٹس کی تعمیر میں عالمی بینک کی سرمایہ کاری کا خیرِ مقدم کیا جائے گا: گورنر سندھ
کراچی: گورنر سندھ عمران اسماعیل سے عالمی بینک کے وفد نے ملاقات کی، ملاقات میں کراچی شہر کی ترقیاتی ضروریات اور مختلف شعبوں میں سرمایہ کاری پر تبادلۂ خیال کیا گیا۔ تفصیلات کے مطابق عالمی بینک کے جنوبی ایشیا ریجن کے کنٹری ڈائریکٹر کی قیادت میں ایک وفد نے گورنر سندھ عمران اسماعیل سے ملاقات کی، جس میں کراچی کی ترقیاتی ضروریات کے حوالے سے گفتگو کی گئی۔ کراچی ترقیاتی لحاظ سے بہت پیچھے رہ گیا: عمران اسماعیل گورنر سندھ اور عالمی بینک کے وفد کی ملاقات میں شہرِ قائد میں کاروبار کے لیے آسانی کے اقدامات پر غور کیا گیا، گورنر سندھ نے کراچی کے اہم مسائل فراہمی و نکاسی آب، سالڈ ویسٹ مینجمنٹ کے مسائل کو خصوصی طور پر مذکور کیا۔ ملاقات میں باہمی دل چسپی کے دیگر امور پر بھی تبادلۂ خیال کیا گیا، اس موقع پر گورنر سندھ عمران اسماعیل نے کہا کہ سندھ بشمول کراچی ترقیاتی لحاظ سے بہت پیچھے رہ گیا ہے۔ انھوں نے کہا کہ فراہمی و نکاسی آب اور سالڈ ویسٹ مینجمنٹ شہر کے بڑے مسائل ہیں۔ انھوں نے عالمی بینک کے وفد کے سامنے اس سلسلے میں پرائیویٹ پارٹنر شپ کی خواہش کا اظہار کیا۔ کراچی والوں کو پانی سے متعلق 25 دسمبر کو خوش خبری ملے گی، چیف جسٹس ثاقب نثار عمران اسماعیل نے کہا کہ ہم ٹریٹمنٹ پلانٹس کو پرائیوٹ پارٹنر شپ کے تحت بنانا چاہتے ہیں، پلانٹس میں عالمی بینک کے ذریعے کی جانے والی سرمایہ کاری کا خیرِ مقدم کیا جائے گا۔ خیال رہے کہ تحریکِ انصاف کی حکومت نے ملکی مالیاتی مسائل اور تعمیر و ترقی کے معاملات کے سلسلے میں فنڈز کی فراہمی کے لیے آؤٹ آف باکس آئیڈیاز اپنانے کا فیصلہ کیا ہے۔ comments
