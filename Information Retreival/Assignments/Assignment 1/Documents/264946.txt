<DOCNO>264946</DOCNO>
<HL>قبلہ اول کی آزادی کی حمایت اور اسرائیلی مظالم کیخلاف ملتان سمیت ملک بھر میں آج یوم القدس منایا جائے گا</HL>
<AUTHOR>روزنامہ پاکستان</AUTHOR>
<DATELINE> Pakistan 2017-06-23 05:23:03+05</DATELINE>
<TEXT>ملتان(سٹی رپورٹر)قبلہ اول کی آزادی کی حمایت میں اور اسرائیلی (بقیہ نمبر20صفحہ12پر ) مظالم کے خلاف ملتان سمیت ملک بھر میں آج 23جون بروز جمعتہ المبارک کو احتجاجی ریلیاں نکالی جائیں گی اور احتجاجی مظاہرے کئے جائیں گے ملک کے دیگر شہروں کی طرح ملتان میں بھی مجلس وحدت مسلمین اور آئی ایس او کے زیراہتمام جنوبی پنجاب کی مرکزی ریلی ملتان میں امام بارگاہ شاہ گردیز سے چوک گھنٹہ گھر تک نکالی جائے گی جبکہ شیعہ علماء کونسل ، جے ایس او کے زیراہتمام چوک نواں شہر سے پریس کلب تک احتجاجی ریلی نکالی جائے گی اسی طرح جنو بی پنجاب کے دیگر اضلاع بہاولپور،رحیم یار خان،ڈیرہ غازیخان،لیہ، بھکر، میانوالی، خانیوال،جلالپور اور مظفرگڑھ میں مجلس وحدت مسلمین کے زیراہتمام ریلیاں نکالی جائیں گی جنوبی پنجاب بھر میں ہونے والی القدس ریلیوں کے انتظامات کو حتمی شکل دی گئی جبکہ ضلعی انتظامیہ کی جانب سے ریلیوں کے پیش نظر سیکیورٹی کے فول پروف انتظامات کو بھی حتمی شکل دے دی گئی ہے ۔</TEXT>
