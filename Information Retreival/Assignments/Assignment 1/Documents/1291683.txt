<DOCNO>1291683</DOCNO>
<HL>پنجاب بھر میں ایپکا کی مطالبات کی منظوری کیلئے قلم چھوڑ ہڑتال</HL>
<AUTHOR>روزنامہ جنگ</AUTHOR>
<DATELINE> Pakistan 2017-11-30 05:11:00+05</DATELINE>
<TEXT>لاہور (اپنے نامہ نگار سے) آل پاکستان کلرکس ایسوسی ایشن(ایپکا)کی کال پر گزشتہ روز صوبہ بھر کے36 اضلاع میں سرکاری ملازمین نے صوبائی حکومت کی جانب سے مطالبات منظور نہ کرنے پر قلم چھوڑ ہڑتال کرتے ہوئے احتجاجی جلوس نکالے اور دھرنے دیئے۔ لاہور میں 5 مقامات جلوس نکالے اور دھرنے دئیےگئے جسکی وجہ سے اہم شاہراوں پر ٹریفک کانظام درہم برہم ہو گیا ۔ صدر ایپکاپنجاب حاجی محمد ارشاد چوہدری اور لالہ محمد اسلم صدر لاہور ڈویژن نے مظاہرین سے خطاب کرتے ہوئے کہا کہ صوبائی حکومت ملازمین کی تنخواہیں اور مراعات خیبرپختونخواکے برابر کرے۔ہائوس ریکوزیشن اوریوٹیلٹی الائونس بلا تفریق دیا جائے۔محکمہ زکوٰۃ،پبلک ہیلتھ انجنیئرنگ ، بینوولینٹ فنڈ سمیت دیگر تمام ملازمین کو ریگولر کیا جائے ۔ مطالبات کی منظوری کے لیے6دسمبرکو صوبہ بھر میں بھر پور احتجاج کیا جائے گااور وزیر اعلیٰ ہائوس تک احتجاجی ریلی نکالی جائے گی۔</TEXT>
