ایف بی آرکومبینہ منی لانڈرنگ میں ملوث41افراد کے خلاف کارروائی کیلئے خط
کراچی: فنانشل مانٹیرنگ یونٹ نے مبینہ منی لانڈرنگ میں ملوث41افراد کے نام ایف بی آر کو بھجوا دئیے، ایف بی آر انٹیلی جنس، انویسٹی گیشن یونٹ کو مذکورہ فراد کیخلاف کارروائی کیلئے خط لکھ دیا۔ تفصیلات کے مطابق فنانشل مانٹیرنگ یونٹ نے مبینہ منی لانڈرنگ میں ملوث41افراد کے نام ایف بی آر کو بھجوا دئیے، ایف ایم یو نے ایف بی آر انٹیلی جنس، انویسٹی گیشن یونٹ کو41فراد کیخلاف کارروائی کیلئے خط بھی لکھ دیا ہے۔ خط میں کہا گیا ہے کہ منی لانڈرنگ فہرست میں41 افراد نان فائلر اور ٹیکس رجسٹرڈ بھی نہیں، ایف بی آر نے ریجنل ٹیکس یونٹ کو41افراد کی جائیداد اور دیگرتفصیلات دینے کا حکم دے دیا۔ مذکورہ41افراد میں سے ایک شخص کا تعلق حیدرآباد اورایک کا کوئٹہ سے ہے، مبینہ منی لانڈرنگ فہرست میں شامل دونوں افراد کا کاروبار کراچی میں ہے، کوئٹہ سے تعلق رکھنے والے شخص کے پاس این ٹی این بھی ہے۔ ایف بی آر کو جن افراد کے نام بھیجے گئے ہیں ان میں تانیہ رضا صدیقی، فرزانہ محمد اشرف، عبداللہ ہالاری، جنید احمد، محمد رمضان، محمد خان ،کاشف حسین، شہلا کاشف، علی کاشان، سلیم خان شافی، امیرحمزہ، محمدعلی شعیب، احمد فراز ملک، راجہ فیصل داؤد جنجوعہ، ڈاکٹرمحمود مہدی کاظمی، سعدیہ ضیا کے نام شامل ہیں۔ اس کے علاوہ میسرز ڈائیزاینڈ کیمیکل پراپرائٹر کے عزیراحمد، شجاع ٹریڈرز کے پروپرائیٹر روحِ زہرا، گوشی مسناتہ، معین الرحمان، فریدہ قاسم علی ،رخسانہ گووانی، علی نادراحسان مرشد، سارا علی، انعم علی ، جبران علی، محمد احسن، محمد عاطف پردیسی، محمد علی، نعیم اختر، شیراز رحمان، انعم رحمان، قمرالحسن نقوی، مختارضامنہ ، شعیب انصاف، عبدالناصر، ثروت بشیر، عبداللہ ،زور طلب خان، سادات مقصود اور نوید فضل کے نام شامل ہیں۔  comments
