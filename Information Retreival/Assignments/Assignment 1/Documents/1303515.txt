<DOCNO>1303515</DOCNO>
<HL>اہلخانہ سے ملاقات پر کلبھوشن کاشکریہ پاکستان‘</HL>
<AUTHOR>روزنامہ جنگ</AUTHOR>
<DATELINE> Pakistan 2017-12-26 02:12:00+05</DATELINE>
<TEXT>پاکستان میں دہشت گرد کارروائیوں میں ملوث سزائے موت کے قیدی بھارتی جاسوس کلبھوشن جادھو نے اہلخانہ سے ملاقات پر حکومت پاکستان کا شکریہ ادا کیا ہے ۔ ویڈیو پیغام میں بھارتی جاسوس نے کہا کہ میرانام کمانڈر کلبھوشن جادھو ہے اور میرا انڈین نیوی نمبر 41558ذولو ہے،میں ایران سے 2سال پہلے بارڈرپار کرکے پاکستان میں داخل ہوا۔ جب میں بھارتی خفیہ ایجنسی ’را‘ کے لیے کام کررہا تھا اور پاکستان کے سیکیورٹی اداروں کے ہاتھوں بلوچستان میں گرفتار ہوا، پاکستانی حکام مجھ سے بہت عزت ووقار سے پیش آئے۔ اور ان کا رویہ بہت پیشہ ورانہ تھا، میں نے انسانی ہمدردی کی بنیاد پر اپنی بیگم سے ملاقات کی درخواست کی ۔ مجھے بتایا گیا کہ میری بیگم اور میری ماں مجھ سے ملنے آرہے ہیں اور میں حکومت پاکستان کا اس بہترین اقدام پر شکر گزار ہوں۔</TEXT>
