آرمی چیف جنرل قمرجاوید باجوہ سے ترک سفیر کی ملاقات
راولپنڈی : آرمی چیف جنرل قمرجاوید باجوہ سے ترک سفیر نے ملاقات کی، ملاقات میں باہمی دلچسپی اور علاقائی صورتحال پر گفتگو کی گئی۔ پاک فوج کے شعبہ تعلقات عامہ آئی ایس پی آر کے مطابق ترکی کے سفیر احسان مصطفیٰ نے پاک فوج ہیڈ کوارٹر جی ایچ کیو کا دورہ کیا اور آرمی چیف جنرل قمرجاویدباجوہ سے ملاقات کی، ملاقات میں باہمی دلچسپی اورعلاقائی سیکیورٹی کے امور پر تفصیلی تبادلہ خیال کیا گیا۔  یاد رہے گذشتہ ماہ ترک وزیر خارجہ نے اعلیٰ سطح کے وفد کے ہمراہ پاکستان کا دورہ کیا تھا ، جہاں انھوں نے وزیر خارجہ شاہ محمود قریشی ، وزیراعظم عمران خان سے ملاقاتیں کیں تھیں۔ آرمی چیف جنرل قمر جاوید باجوہ سے ترک وزیر خارجہ میولوت چاؤش اوغلو نے پاک فوج کے ہیڈکوارٹر جی ایچ کیو میں ملاقات کی تھی،جس میں پاک ترک تعلقات اور خطے کی سیکیورٹی کی صورتحال بالخصوص مشرق وسطیٰ کی صورتحال پر تبادلہ خیال کیا گیا تھا۔ آئی ایس پی آر کے مطابق ترک وزیر خارجہ نے خطے میں امن کیلئے پاکستان کی کوششوں کو سراہا اور دونوں ممالک میں سکیورٹی تعاون کے فروغ پر بھی بات چیت ہوئی۔ ترجمان کا کہنا تھا کہ ترک وزیر خارجہ میولوت چاؤش اوغلو نے مل کر کام کرنے پر پاکستان کو سراہا۔ comments
