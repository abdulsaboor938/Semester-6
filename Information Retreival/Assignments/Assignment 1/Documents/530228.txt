<DOCNO>530228</DOCNO>
<HL>جھنگ،قتل کے مجرم کو تختہ دار پر لٹکا دیا گیا</HL>
<AUTHOR>روزنامہ پاکستان</AUTHOR>
<DATELINE> Pakistan 2015-12-22 12:11:14+05</DATELINE>
<TEXT>جھنگ (آئی این پی )جھنگ جیل میں قتل کے مجرم کو پھانسی دے دی گئی۔ مجرم نذیر نے 1997 میں الطاف نامی شخص کو فائرنگ کر کے قتل کر دیا تھا۔ نجی ٹی وی کے مطابق جھنگ جیل میں چنیوٹ کے رہائشی قتل کے مجرم نذیر عرف نہرا کو منگل کی علی الصبح پھانسی پر لٹکا دیا گیا۔ مجرم نذیر نے 1997 میں الطاف حسین کو فائرنگ کر کے قتل کر دیا تھا۔ مجرم کو سیشن کورٹ سے سزائے موت سنائی گئی۔ مجرم کی تمام اپیلیں مسترد ہونے کے بعد سیشن کورٹ جھنگ کے حکم پر عمل درآمد کرتے ہوئے مجرم کو پھانسی دے دی گئی۔ پھانسی کے بعد لاش ورثاءکے حوالے کر دی گئی ۔</TEXT>
