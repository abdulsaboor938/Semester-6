<DOCNO>998091</DOCNO>
<HL>انسانی سمگلر کی ضمانت خارج ،2 ساتھی اشتہاری قرار</HL>
<AUTHOR>روزنامہ جنگ</AUTHOR>
<DATELINE> Pakistan 2016-06-10 05:06:00+05</DATELINE>
<TEXT>فیصل آباد (خصوصی رپورٹر)سپیشل جج سنٹرل ایف آئی اےواینٹی کرپشن صہیب احمد رومی نے انسانی سمگلر کی ضمانت بعد از گرفتاری خارج کر دی جبکہ اس کے دو ساتھیوں کو اشتہاری قرار دے دیا ۔گوجرہ کے انسانی سمگلر ضیاالحسن نے اپنے دو ساتھیوں شہباز اور شہباز حسین سے مل کر مدعی مقدمہ عثمان اور اس کے بھائی محمد علی کو بیرون ملک بھجوانے کا جھانسہ دیکر 7 لاکھ کی رقم ہتھیائی تھی ۔ایف آئی اے نے ملزم ضیا الحسن کو گرفتار کر لیا جس نے ضمانت بعد از گرفتاری کی درخواست عدالت میں دائر کی تھی ۔ عدالت نے ملزم کی ضمانت کو خارج کر دیا اور اس کے دونوں ساتھیوں کو اشتہاری قراردے دیا ۔</TEXT>
