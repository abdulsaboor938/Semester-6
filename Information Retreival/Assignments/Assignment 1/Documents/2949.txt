بھارت کے خلاف اچھے کھیل کا مظاہرہ کریں گے: سرفراز احمد
﻿دبئی: قومی کرکٹ ٹیم کے کپتان سرفراز احمد کا کہنا ہے کہ ماضی گزر گیا، حالیہ میچ پر فوکس ہے۔ کھلاڑی کے طور پر ہماری کوشش ہوتی ہے ہر میچ جیتیں، بھارت کے خلاف بھی اچھے کھیل کا مظاہرہ کریں گے۔ تفصیلات کے مطابق قومی کرکٹ ٹیم کے کپتان سرفراز احمد نے میڈیا سے گفتگو کرتے ہوئے کہا کہ تمام پلیئرز کلیئر ہیں، بھرپور کارکردگی کا مظاہرہ کریں گے۔ انہوں نے کہا کہ ماضی گزر گیا، حالیہ میچ پر فوکس ہے۔ کوشش کریں گے اچھے کھیل کا مظاہرہ کریں۔ کھلاڑی کے طور پر ہماری کوشش ہوتی ہے ہر میچ جیتیں، بھارت کے خلاف بھی اچھے کھیل کا مظاہرہ کریں گے۔ سرفراز کا کہنا تھا کہ دنیا کو پاکستان اور بھارت کے میچ میں اچھی کرکٹ دیکھنے کو ملے گی، کنڈیشن مختلف نہیں، ہوم گراؤنڈ جیسا کھیل پیش کریں گے۔ وزیر اعظم عمران خان اسٹار کرکٹر رہے ان کے بہت فین ہیں، ’وزیر اعظم میچ دیکھنے آئے تو ان کے بھی بہت فین آئیں گے‘۔ ان کا کہنا تھا کہ پاکستان اور بھارت کے میچ میں ویسے بھی فین بہت ہوتے ہیں، پاکستان اور بھارت دونوں ٹیموں کی ایک دوسرے کے خلاف تیاری مکمل ہے۔ سرفراز احمد نے مزید کہا کہ ضروری نہیں ہر بار وکٹ لینے والا ہی اچھا بولر کہلائے۔ بعض اوقات بولر وکٹ نہیں لیتا اور اسکور بھی نہیں دیتا۔ خیال رہے کہ ایشیا کپ 2018 میں روایتی حریف پاکستان اور بھارت کل آپس میں مدمقابل آئیں گے۔ اس موقع پر وزیر اعظم عمران خان بھی میچ دیکھیں گے۔ comments
