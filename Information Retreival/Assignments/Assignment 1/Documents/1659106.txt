<DOCNO>1659106</DOCNO>
<HL>فلسطینیوں کیساتھ ہیں ، پیرس میں ٹرمپ کے فیصلے کیخلاف احتجاجی مظاہرہ ، وکلاء کا عدالتی بائیکاٹ</HL>
<AUTHOR>نوائے وقت</AUTHOR>
<DATELINE> Pakistan 2017-12-12 02:34:38+05</DATELINE>
<TEXT>لاہور (نامہ نگاروں ) امریکہ کی طرف سے بیت المقدس کو اسرائیل کا دارالحکومت تسلیم کرنے کے خلاف وکلاء نے عدالتی بائیکاٹ اور ریلیاں نکالیں۔ مقررین کا کہنا تھا کہ قبلہ اول کی حرمت کے تحفظ میں ہر کلمہ گو جان قربان کرنے کیلئے ہمہ وقت تیار ہے۔ ہارون آباد سے نامہ نگار کے مطابق ریلی کی قیادت صدر بار ایسوسی ایشن اعجاز گجر ایڈووکیٹ نے کی۔ ریلی کا آغاز عدالت کے مین گیٹ سے ہوا اور قائداعظم روڈ سے ہوتی ہوئی ریلی میونسپل کمیٹی کے سامنے اختتام پذیر ہوئی۔ شاہپور سے نامہ نگار کے مطابق صدر بار شاہد شیرازی‘ جنرل سیکرٹری بار ملک رمضان‘ سینئر قانون دان حاجی عطاء محمد بھٹہ‘ غلام حسن زیدی‘ ملک بشیر اعوان نے امریکہ کے اس اقدام کی شدید مذمت کرتے ہوئے کہاکہ صدر ٹرمپ کے اس اقدام سے مسلمانوں میں امریکہ کے خلاف نفرت میں اضافہ ہوگا۔ بورے والا بار ایسوسی ایشن نے ہڑتال کی ‘ وکلاء عدالتوں میں پیش نہ ہوئے۔ امریکہ کے اس فعل کی پرزور مذمت کی گئی۔ وکلاء کا کہنا تھا کہ امریکہ کے اس اقدام سے امت مسلمہ کے جذبات مجروح ہوئے۔ وکلاء عدالتوں میں پیش نہ ہوئے۔ پیر محل سے نامہ نگار کے مطابق بار کونسل نے احتجاجاً عدالتی امور کا بائیکاٹ کیا۔ ٹوبہ ٹیک سنگھ سے نامہ نگار کے مطابق ڈسٹرکٹ بار ایسوسی ایشن کے صدر چودھری ارشاد احمد ایڈووکیٹ اور جنرل سیکرٹری ملک مبشر علی ڈوگر ایڈووکیٹ نے کہاکہ امریکی صدر ٹرمپ کا ذہنی توازن درست نہیں ہے۔ بیت المقدس اور فلسطینیوں کے خلاف اقدامات اور بیانات سے پوری دنیا کا امن تباہ و برباد ہو جائے گا۔ وکلاء احتجاج</TEXT>
