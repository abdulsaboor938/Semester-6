سنجیدہ کوششیں کی جائیں، تو بلوچستان اور گوادر کے مسائل حل ہوسکتے ہیں: جام کمال
کوئٹہ: وزیراعلیٰ بلوچستان جام کمال نے کہا ہے کہ سنجیدہ کوششیں کی جائیں، تو بلوچستان اور گوادر کے مسائل حل ہوسکتے ہیں. ان خیالات کا اظہار وزیراعلیٰ بلوچستان نے میڈیا سے گفتگو کرتے ہوئے کیا. ان کا کہنا تھا کہ ہر پلیٹ فورم پر بلوچستان کا مقدمہ لڑیں گے. جام کمال نے کہا کہ ہم چاہتے ہیں کہ این ایف سی میں بلوچستان کاحصہ بڑھے، ماضی میں بلوچستان کابہت نقصان ہوا ہے، بلوچستان اور گوادر کے مسائل بہت ہیں، جیوانی، گوادر، پسنی میں اربوں کی اسکیمیں نامکمل ہیں. بلو چستان کا رقبہ بڑا ہے، بہترانتظامی معاملات کی ضرورت ہے انھوں نے کہا کہ سربندرمیں 2 لاکھ گیلن ڈی سیلی نیشن پلانٹ کا افتتاح کیا، گوادر میں 1.7 ملین گیلن پانی تقسیم ہورہا ہے، چین کےتعاون پرپلانٹ سے1.5ملین گیلن پانی مل رہا ہے. قومی کوششوں سے بلوچستان اورملک میں امن واستحکام آئے گا: وزیراعظم جام کمال کا کہنا تھا کہ بلو چستان کا رقبہ بڑا ہے، بہترانتظامی معاملات کی ضرورت ہے، ریکوڈک، سینڈک سے متعلق اسمبلی میں کمیٹی بنارہے ہیں، کوشش کی جائے تو مسائل حل ہو سکتے ہیں. یاد رہے کہ گذشتہ دنوں عمران خان نے بلوچستان کا دورہ کیا تھا، اس موقع پر انھوں نے کہا تھا کہ قومی کوششوں سے بلوچستان اورملک میں امن واستحکام آئے گا. comments
