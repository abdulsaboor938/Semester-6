<DOCNO>1780838</DOCNO>
<HL>تمباکونوشی کا زہر</HL>
<AUTHOR>نوائے وقت</AUTHOR>
<DATELINE> Pakistan 2017-05-12 00:18:56+05</DATELINE>
<TEXT>پاکستان نیشنل ہارٹ ایسوسی ایشن (پناہ)پچھلے 32 سالوں سے دل کے بیماریوں کے خلاف جہاد کر رہی ہے اور عوام الناس کو واک ، سیمینار ، لیکچرز، فری میڈیکل کیمپس ، تعلیمی اداروں میں تقریری مقابلے ، مفت لڑیچر کی تقسیم ، سی پی آر کی فری ٹریننگ کے ذریعے دل کی بیماریوں کی روکتھام کے متعلق آگاہی فراہم کرتی ہے اور سگریٹ نوشی کے خلاف جہاد کر رہی ہے کیونکہ تمباکو نوشی دل کی بیماریوں کی ایک بڑی وجہ تو ہے ہی اس کے ساتھ ساتھ اور بھی بہت سی بیماریوں کو جنم دیتی ہے۔آپ یہ سن کر حیران ہوں گے کہ پناہ کے تمام عہدیداران اور ممبران رضاکارانہ طور پر کام کرتے ہیں اور نہ صرف قیمتی وقت نکال کر بلامعاوضہ خدمات پیش کرتے ہیں بلکہ اپنی جیب سے مالی معاونت بھی کرتے ہیں۔دل کی بیماریوں میں بھی تمباکو نوشی بہت اہم کردار ادا کرتی ہے ۔ سگریٹ کے دھوئیں میں 4 ہزار کیمیائی اجزا شامل ہیں ان میں تقریبا 60 کینسر کا سبب بنتے ہیں۔تمباکونوشی کی وجہ سے جو بیماریاں ہوتی ہیں اس میں ہر سال دنیا میں ۵۰ لاکھ افراد لقمہ اجل بن جاتے ہیں۔ اور پاکستان میں ہر سال تقریباً 1 لاکھ افراد تمباکونو شی کی وجہ سے مر جاتے ہیں۔یعنی روزانہ تقریباً 274افراد ایک دن میں فوت ہو رہے ہیں۔ شیشہ سگریٹ سے زیادہ خطر ناک ہے۔ پاکستان میں ڈھائی کروڑ لوگ تمباکو کا استعمال کرتے ہیں جس میں سے تقریباً ڈھیڑ کروڑ سگریٹ یا شیشہ کی صورت میں استعمال کرتے ہیں اور تقریباً ایک کروڑ تمباکو کو چبا کر استعمال کرتے ہیں جس میں نسوار، پان، گھٹکہ وغیرہ شامل ہیں۔ہر روز تقریباً 298 افراد تمباکو کے استعمال کی وجہ سے اس دُنیا سے رخصت ہو رہے ہیں۔سالانہ ایک لاکھ ، آٹھ ہزار، آٹھ سو افراد تمباکو کی وجہ سے فوت ہو رہے ہیں۔ 6لاکھ افراد ہر سال دوسروں کی سموکنگ کی وجہ سے مر رہے ہیں اور آج میں یہ بات واضع کرنا چاہتا ہوں کہ تمباکو نوشی کرنے والے دوسروں کو کس طرح نقصان پہنچا رہے ہیں۔ فسٹ ہینڈ تمباکو نوشی: یہ وہ تمباکو نوشی ہے جو پینے والا خود کرتا ہے اور اپنے آپ کا نقصان کررہا ہے۔ سیکنڈ ہینڈ تمباکو نوشی: سیکنڈ ہینڈ تمباکو نوشی کا مطلب ہے کہ تمباکو نوشی کرنے والوں کا خارج کیا ہوا دھواں سانس کے ذریعے دوسرے لوگوں کے اندر جا رہا ہے اور یہ دھواں دوسرے لوگوں کو بھی اتنا ہی نقصان دے رہا ہے جتنا تمباکونوشی کرنے والے کو ہو رہا ہے۔سموکر کے ساتھ ۲ گھنٹے گزارنا ۴ سگریٹ پینے کے برابر ہے۔ تمباکو کے سیکنڈ ہینڈ دھوئیں میں بھی ۰۶ کنسر کے باعث بننے والے کیمیائی اجز ا موجود ہوتے ہیں یہ سگریٹ نہ پینے کو بھی اتنا ہی نقصان پہنچاتے ہیں جتنا سگریٹ پینے والے کو۔ تمباکو کے سیکنڈ ہینڈ دھوئیں میں ہائیڈروجن سائنا ئیڈ ہوتی ہے جو کہ کیمیائی ہتھیار بنانے میں استعمال کی جاتی ہے اس دھوئیں میں آرسینک ہوتی ہے جو چوہے مار دواﺅں کو بنانے میں استعمال کی جاتی ہے۔ اس دھوئیں میں سیسہ ہوتا ہے جو بچوں کی ذہنی نشو ونما اور تعلیمی کار کردگی کو متاثر کرتا ہے۔سیکنڈ ہینڈ تمباکو نوشی پھیپھڑوں کے کینسر کی دوسری بڑی وجہ ہے (سب سے بڑی وجہ خود سگریٹ پینا ہے) یہ دھواں ۸۱ قسم کے کینسر دل کے امراض اور فالج کا باعث بنتا ہے۔ بے شک تھوڑی ہی دیر کسی اور کے پیدا کردہ سیکنڈ ہینڈ دھوئیں میں سانس لیں تب بھی آپ کے خون میں ایسی تبدیلی واقع ہو تی ہے جو کہ دل کے دورے یا فالج کا باعث بن سکتی ہے۔ سگریٹ نوشی کرنے والوں سے شادی کرنے والیوں میں دل کے امراض پیدا ہونے کا خطرہ ۵۲ فیصد اور پھپھڑوں کے کینسر کا خطرہ ۰۳ فیصد بڑھ جاتا ہے ۔گاڑی اور کمرے میں اگر کوئی سگریٹ پیئے تو باوجود اس کے کہ گاڑی یا کمرے کے شیشے کھلے ہوں وہاں پر موجود ہوا ۰۲ سیکنڈ میں ہی خطر ناک حد تک زہریلی ہو جاتی ہے۔ تمباکو نوشی کا تھرڈ ہینڈ دھواں: سگریٹ بجھادینے کے بعد ہوا میں موجود دھوئیں کے زہریلے مادے کمرے یا گاڑی میں موجود افراد کی جلد، بالوں، کپڑوں اور کمرے یا گاڑی کی دیواروں ، فرش، قالین، فرنیچر، کھیلونوں، وغیرہ پر چپک جاتے ہیں ان زہریلے کیمیائی مادون کو تمباکو نوشی کا تھرڈ ہینڈ دھواں کہتے ہیں ایسے کمرے یا گاڑی جس میں آپکی موجودگی سے قبل سگریٹ نوشی کی جا چکی ہو وہاں پر موجود ہائیڈروجن سائنا ئیڈ آرسینک اور سیسہ جیسے زہریلے کیمیائی مادے آپکے پھپھڑوں اور جسم میں داخل ہوتے ہیں ان کیمیائی مادوں کی مقدار چھوٹی یا تنگ جگہوں جیسے کہ موٹر کار یا چھوٹے کمرے میں بہت زیادہ ہوتی ہے۔تمباکو کا تھرڈ ہینڈ دھواں کمرے میں موجود دھول میں بھی مل جاتا ہے یہ زیریلی دھول چھوٹے بچوں کے جسم میں داخل ہو جاتی ہے جب وہ اپنے ہاتھ اور انگلیاں منہ میں ڈالتے ہیں کیونکہ بچے بالغ افراد کی نسبت زیادہ تیزی سے سانس لیتے ہیں اور فرش پر کھیلتے ہیں جس کی وجہ سے ۰۲ گناہ زیادہ مقدار تک یہ زہریلے مادے ان کے جسم میں داخل ہو سکتے ہیں۔ بد قسمتی یہ ہے کہ یہ اموات خود کشی ہے ہم ان سے بچ سکتے ہیں۔ پاکستان میں تمبا کوکی وجہ سے جو بیماریاں پھیل رہی ہیں اس وجہ سے روزانہ تقریباً 5000 افراد ہسپتالوں میں داخل ہو رہے ہیں۔ سگریٹ بیچنے والی کمپنیوں کا بہت زیادہ فوکس ہمارے نوجوان نسل پر ہے ۔ ایک سروے کے مطابق پاکستان میں تقریباً00 12 بچے روزانہ تمباکو کے استعمال کا آغاز کرتے ہیں۔ بچوں کو سگریٹ کے آغاز سے روکنے کے لئے مختلف طریقے استعمال کیئے جا سکتے ہیں جس میں تمباکو کے اشتہارات پر بین اور ان کو سگریٹ دستیاب نہ ہونا شامل ہیں لیکن سب سے اہم سگریٹ کے پیکٹ پر تصویری وارننگ ہونا شامل ہیں۔ آج کے دن کے حوالے سے اقوام متحدہ نے تمام ممالک پرPlain Packaging پر زور دیا ہے دراصل سگریٹ بنانے والی کمپنیاں پیکٹ کو دیدا زیب ڈیزائن کر کے نوجوانوں کو اس کے استعمال پر Attract کرتی ہیں۔ لیکن Plain Packaging کے اندر تمام کلر اور ڈیزائن کو ختم کر دیا جاتا ہے۔دُنیا میں یہ کام کامیابی سے آگے بڑھ رہا ہے ۔ آسٹریلیا وہ پہلا ملک ہے جس نے 2012 میں Plain Packaging شروع کر دی تھی اوریورپین ممالک مثلا ً فرانس، برطانیہ اورآئرلینڈ نے 2016 سے اس کیImplementation کرنے کا اعلان کر دیا ہے۔ گورنمنٹ پاکستان نے 85% تصویری وارننگ کا قانون بنایا ہے جس پر عمل درآمد کروانے کے لئے پناہ نے ہر فورم پر اپنی آواز اُٹھائی مگر ایک سال سے زیادہ عرصہ گزرنے کے بعد بھی اس پر عمل درآمد نہیں ہو سکا۔ہم گورنمنٹ آف پاکستان سے مطالبہ کرتے ہیں کہ خدا را اپنے لوگوں کومرنے سے بچایا جائے کیونکہ ہم اپنے لوگوں کو مرتا ہوا نہیں دیکھ سکتے۔ چیف جسٹس آف پاکستا ن نے اس پر 10 سال پہلےSo Moto Action لیا ہوا ہے جس پر ابھی تک فیصلہ نہیں ہو سکا۔ ہم چیف جسٹس سے بھی مطالبہ کرتے ہیں کہ گورنمنٹ کو Direction دی جائے کہ وہ تمباکو نوشی کے خلاف قوانین پر عمل درآمد کے ساتھ ساتھ دوسرے ممالک کی طرحPlain Packaging پر عمل درآمد شروع کروائے تا کہ ایک لاکھ سے زیادہ سالانہ مرنے والے پاکستانیوں کو بچایا جا سکے۔</TEXT>
