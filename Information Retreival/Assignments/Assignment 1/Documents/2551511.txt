<DOCNO>2551511</DOCNO>
<HL>ایران اور پاکستان کے سرحدی حدود میں آباد لوگوں کے روزگار اور نقل حرکت کو آسان و قانونی بنانے کیلئے امیگریشن چیک پوسٹ کا قیام سنگ میل ثابت ہوگا  رحمان ملک</HL>
<AUTHOR>اردو پوائنٹ</AUTHOR>
<DATELINE> Pakistan 2010-01-10 22:09:07+05</DATELINE>
<TEXT>گوادر (اُردو پوائنٹ اخبار تازہ ترین ۔10جنوری۔ 2010ء) وفاقی وزیر داخلہ رحمن ملک نے کہا ہے کہ ایران اور پاکستان کے سرحدی حدود میں آباد لوگوں کے روزگار اور نقل حرکت کو آسان و قانونی بنانے کیلئے امیگریشن چیک پوسٹ کا قیام سنگ میل ثابت ہوگا یہ بات انہوں نے ایرانی سرحد کے قریب یوسف آباد میں امیگریشن چیک پوسٹ کی افتتاحی تقریب سے خطاب کرتے ہوئے کیا انہوں نے کہاکہ سرحدی آبادی کو ماڈل ویلج بنانے کیلئے وزیراعظم سے بات کروں گا اور یہاں کے لوگوں کو بجلی کی فراہمی کیلئے ایران سے بات کی جائے گی جبکہ پانی کے مسئلہ کو حل کرنے کیلئے علاقے میں ڈیم تعمیر کئے جائیں گے جس کی نشاندہی مقامی لوگ کریں انہوں نے کہاکہ سرحدی تجارت اور لوگوں کے آنے جانے کو باضابطہ بنانے کیلئے اس چیک پوسٹ کا قیام عمل میں لایا گیا ہے اور یہاں کے لوگوں کو ایک خصوصی کارڈ جاری کیا جائے گا جو نادرا سے تصدیق شدہ ہوگا جس پر لوگ بارڈر کو پار کرسکیں گے جس کی تصدیق اور اجراء چیک پوسٹ سے ہوگی انہوں نے اس موقع پر ڈائریکٹر جنرل نادرا اور ڈائریکٹر جنرل پاسپورٹ کو ہدایت دی کہ وہ ہفتہ کے اندر یہاں اپنا موبائل سسٹم بھیج دیں تاکہ لوگوں کے دفتر‘ رہائشی عمارت‘ کالونی تعمیر کی جائے گی اور چیکنگ کیلئے کمپیوٹرائزڈ نظام نصب ہوگا انہوں نے کہاکہ اس چیک پوسٹ سے لوگوں کو روزگار کے ذرائع کی سہولت اور ایک طرف سے دوسری طرف آمدورفت میں آسانی ہوگی اور علاقے میں معاشی ترقی آئیگی اس کے علاوہ سرحد پار دہشت گردی اور غیر قانونی انسانی اسمگلنگ کی روک تھام میں بھی مدد ملے گی دونوں ملکوں کے تعلقات میں بھی بہتری آئیگی۔</TEXT>
