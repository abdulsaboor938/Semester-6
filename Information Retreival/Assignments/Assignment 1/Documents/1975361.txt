<DOCNO>1975361</DOCNO>
<HL>دنیا کے مختلف ممالک میں بچوں کے ساتھ جنسی زیادتی کے واقعات میں اضافہ</HL>
<AUTHOR>نوائے وقت</AUTHOR>
<DATELINE> Pakistan 2015-08-08 17:06:47+05</DATELINE>
<TEXT>بچوں کے ساتھ جنسی زیادتی کے واقعات میں اضافہ پاکستان ہی نہیں بلکہ دنیا کے مختلف ممالک میں بھی ہوا ہے،دنیا بھر میں بچوں کے ساتھ جنسی زیادتی کے لیے ویڈیوریکارڈنگ کرکے اس کو بلیک مارکیٹ میں فروخت کردیا جاتا ہے، یہ کاروباردنیا کے کئی ممالک میں اس وقت جاری ہے،جن میں بھارت، کمبوڈیا، امریکا اور برطانیہ بھی شامل ہیں،ایک مغربی ادارے کی ریسرچ کے مطابق ایشیا میں 4فیصد بچوں اورگیارہ فیصد بچیوں کو ان کی چھوٹی عمر میں زیادتی کا نشانہ بنایا جاتا ہے،یورپ میں کی گئی ریسرچ کے تحت بتایا گیا ہے کہ یہاں 5 فیصد بچوں اور 13 فیصد بچیوں کو حوص کا نشانہ بنایا جاتا ہے،امریکا میں آٹھ فیصد بچوں اور بیس بچیوں کو جنسی طور پر حراساں کیا جاتا ہے، رپورٹ کے مطابق برطانیہ میں ہر 20 بچوں میں سے ایک بچہ جنسی زیادتی کا نشانہ بنتا ہے ان بچوں کو عموما شراب اور نشے کی مدد سے پہلے اپنی طرف راغب کیا جاتا ہے اور پھر ان کے ساتھ جنسی زیادتی کرکے ان کی ویڈیو ریکارڈ کرلی جاتی ہے، بھارت اور کمبوڈیا بھی ان ممالک میں شامل ہیں کہ جہاں بچوں کے ساتھ جنسی زیادتی کے کیسز میں اضافہ ہورہا ہے-</TEXT>
