<DOCNO>1682222</DOCNO>
<HL>ضلع کچہری فیروز والا، جج وکلا اختلافات میں شدت، عدالتوں کی تالا بندی</HL>
<AUTHOR>نوائے وقت</AUTHOR>
<DATELINE> Pakistan 2017-11-12 06:26:30+05</DATELINE>
<TEXT>قفیروز والا (نامہ نگار) کچہری فیروز والا میں ججوں اور وکیلوں کے درمیان اختلافات شدت اختیار کرگئے جس کی وجہ سے ججوں نے عدالتوں کو تالے لگاکر احتجاجی طور پر تالا بندی کی۔ وقتی طور پر عدالتی نظام شیخوپورہ شفٹ کردیا گیا۔ وہاں پر مقدمات کی سماعت کی گئی۔ تالا بندی کے باعث کچہری فیروز والا میں آنے والے ہزاروں سائلین کو مشکلات کا سامنا کرنا پڑا۔ کشیدگی کے باعث کچہری فیروز والا میں پولیس کی بھاری نفری تعینات رہی۔ عدالتوں کے باہر عدالتی عملے نے احتجاجی پوسٹر آویزاں کررکھے تھے۔ ججوں نے گزشتہ دو روز قبل کچہری فیروز والا میں وکیلوں کی طرف سے عدالتی بیلف پر تشدد اور مقامی عدالت میں داخل ہوکر جج سے بدتمیزی کرنے پر عدالتوں کو تالے لگا دیئے۔ پنجاب بار کونسل کے ممبر چوہدری شاہ نواز ایڈووکیٹ کی سربراہی میں سات رکنی وفد نے ڈسٹرکٹ سیشن جج شیخوپورہ سے ملاقات کی، واقعہ کے بارے میں تفصیلی طور پر آگاہ کیا۔ ضلع کچہری فیروز والا a</TEXT>
