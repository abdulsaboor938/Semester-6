<DOCNO>2250326</DOCNO>
<HL>گستاخانہ فلم کے خلاف احتجاج جاری: بنگلہ دیش میں ملک گیر ہڑتال‘ جھڑپیں ‘ لاہور میں مسلم لیگ ن اور مختلف تنظیموں کی ریلیاں</HL>
<AUTHOR>نوائے وقت</AUTHOR>
<DATELINE> Pakistan 2012-09-24 06:53:24+05</DATELINE>
<TEXT>اسلام آباد + ڈھاکہ + برلن (اے پی پی + آئی این پی + اے ایف پی) گستاخانہ فلم کیخلاف پاکستان سمیت دنیا بھر میں احتجاج جاری ہے۔ مسلم ممالک کے علاوہ بعض مغربی ممالک میں بھی وہاں مقیم مسلمانوں نے احتجاجی مظاہرے کئے۔ صدر آصف علی زرداری نے یوم عشق رسول پر مردان میں چرچ جلانے کی شدید مذمت اور مسیحی برادری اور تمام غیر مسلموں کو تحفظ فراہم کرنے کی ہدایت کی ہے۔ صدر آصف علی زرداری نے کہا ہے کہ گستاخانہ فلم کی دنیا بھر میں غیر مسلموں نے بھی مذمت کی ہے۔ احتجاج کے دوران املاک، خصوصاً مذہبی مقامات کو جلانا غیر اسلامی ہے، مقدس مذہبی مقامات کو جلانا شرپسندوں کے ہاتھ میں کھیلنے کے مترادف ہے۔ اس طرح کے واقعات سے اسلام اور پاکستان کے بارے میں منفی تاثر ابھرے گا۔ مقدس مذہبی مقامات پر حملے اسلامی تعلیمات کے منافی ہیں، تمام مذہبی مقامات کی حفاظت یقینی بنائی جائے۔ جرمنی کے شہر پورٹ منڈ میں سینکڑوں افراد نے احتجاجی ریلی نکالی۔ شرکاءمیں بڑی تعداد میں خواتین اور بچے بھی شامل تھے۔ مظاہرین کا کہنا تھا کہ اظہار رائے کی آزادی کی حدود ہوتی ہیں۔ مسلمان پیغمبر اکرم صلی اللہ علیہ وسلم کی توہین برداشت نہیں کرسکتے۔لبنان کے شہر بنت ِ جبیل میں حزب اللہ کے زیر اہتمام بہت بڑا جلوس نکالا گیا جس میں بچوں، بزرگوں اور خواتین سمیت ہزاروں افراد شریک تھے۔ مظاہرین راستے بھر امریکہ اور گستاخانہ فلم کے خلاف نعرے لگاتے رہے۔ بنگلہ دیش میں ملک گیر ہڑتال کی گئی۔ جس سے دارالحکومت میں زندگی مفلوج ہو کر رہ گئی۔ دارالحکومت ڈھاکہ اور دیگر شہروں میں ہزاروں افراد سڑکوں پر نکل آئے۔ مظاہرین نے شہر کے مرکزی حصے میں واقع سیکرٹریٹ اور پریس کلب کی طرف جانے کی کوشش کی ۔ پولیس نے مظاہرین کو روکنے کے لیے آنسو گیس استعمال کی اور لاٹھی چارج کیا جس سے درجنوں افراد زخمی ہوگئے۔ متعدد افراد گرفتاری کے بعد رہا کئے گئے۔ مشتعل مظاہرین نے پولیس کی ایک گاڑی سمیت کئی گاڑیوں کو آگ لگا دی۔ نائیجیریا کے دارالحکومت کانو میں شہر کے مختلف حصوں سے جلوس نکالے گئے جس کے بعد مرکزی جلسہ منعقد کیا گیا جس میں خواتین سمیت ہزاروں افراد نے شرکت کی ۔ مظاہرین نے امریکی صدر اوباما کے پتلے اور امریکی پرچم جلائے اور امریکہ، اسرائیل اور گستاخانہ فلم کےخلاف نعرے لگائے۔ سوئٹزرلینڈ کے دارالحکومت برن میں سینکڑوں افراد نے توہین آمیز فلم اور خاکوں کی اشاعت کے خلاف احتجاجی مظاہرہ کیا۔ مظاہرین نے پلے کارڈز اور بینرز اٹھا رکھے تھے جن پر توہین آمیز فلم کے خلاف نعرے درج تھے۔ اسلامک سنٹرل کونسل آف سوئٹزرلینڈ کے صدر نے اس مظاہرے کا اہتمام کیا تھا۔ مظاہرے کے موقع پر سکےورٹی کے سخت اقدامات کئے گئے تھے تاہم اس دوران کوئی ناخوشگوار واقعہ پیش نہیں آیا۔ آسٹریا کے دارالحکومت ویانا میں بھی احتجاجی مظاہرہ ہوا جس میں سینکڑوں کی تعداد میں لوگوں نے شرکت کی ۔ فرانس میں پولیس نے مظاہروں پر پابندی عائد کرتے ہوئے 21 مظاہرین کو گرفتار کرلیا۔ گرفتار ہونے والے افراد میں خواتین بھی شامل ہیں۔ پیرس میں کئی مقامات پر پولیس کی نفری بڑھا دی گئی۔ اسلام مخالف فلم کے خلاف برازیل سے بھی مظاہروں کی اطلاعات موصول ہوئی ہیں۔ ان مظاہروں میں مسلمانوں کے علاوہ عیسائیوں اور دیگر مذاہب سے تعلق رکھنے والے لوگوں نے بھی شرکت کی ۔ مظاہرین نے توہین آمیز فلم پر پابندی اور فلم ساز کے خلاف کارروائی کا مطالبہ کیا۔ کینیڈا کے شہر ٹورنٹو میں احتجاجی ریلی نکالی گئی جس کے شرکاءنے گستاخانہ فلم کی مذمت کی ۔ مقبوضہ کشمیر میں بھی مظاہرے کئے گئے۔ ہانگ کانگ میں ہزاروں مسلمانوں نے گستاخانہ فلم اور خاکوں کیخلاف احتجاجی ریلی نکالی جس میں عورتوں اور بچوں نے بھی شرکت کی ۔ مظاہرین کی پولیس سے اس وقت مختصر جھڑپ بھی ہوئی جب انہوں نے رکاوٹیں توڑ کر امریکی قونصل خانے جانے کی کوشش کی ۔ مظاہرین قونصل خانے کو احتجاجی مراسلہ دینا چاہتے تھے۔ عسکریت پسند گروپ انصار بیت اللہ نے کہا ہے کہ اس نے گستاخانہ فلم کیخلاف احتجاج کے طور پر مصر کے علاقے سینائی سے اسرائیل کے اندر حملہ کیا۔ اسرائیلی پولیس کے ترجمان کے مطابق مشرقی بیت المقدس میں ایک فلسطینی عورت نے گستاخانہ فلم کیخلاف احتجاج کرتے ہوئے ایک اہلکار پر چاقو سے حملے کی کوشش کی جسے گرفتار کرلیا گیا۔ سعودی عرب میں مقیم اہل تشیع نے مشرقی صوبہ کے شیعہ علاقے میں احتجاجی مظاہرہ کیا۔ اسرائیلی و امریکی پرچم نذر آتش کئے گستاخانہ فلم اور گستاخانہ خاکوں کے خلاف احتجاجی مظاہرہ کیا۔ تہران میں سینکڑوں افراد نے احتجاجی مظاہرہ کیا۔ عرب ممالک سے تعلق رکھنے والے اور خود کو عرب الیکٹرانک آرمی کہلوانے والے متعدد ہیکروں نے توہین آمیز امریکی فلم کےخلاف مغربی ویب سائٹس پر حملے کرکے انہیں ہیک کر لیا۔ ان عرب ہیکروں نے ایک ویب سائٹ www.handmet-military.net پر قرآن مجید کی ایک آیت پوسٹ کی ہے اور حضرت محمد صلی اللہ علیہ وسلم کے بارے میں بائبل میں حقیقی سچائی کے عنوان سے عربی سب ٹائٹل کے ساتھ ویڈیو اپ لوڈ کی ہے۔ یونان میں بھی گستاخانہ فلم کے خلاف مظاہرہ کیا گیا۔ پولیس نے مظاہرین پر شیلنگ کی ۔ مظاہرین نے کئی گاڑیوں اور دکانوں کے شیشے توڑ دئیے۔ لاہور+ شیخوپورہ + قصور (خصوصی نامہ نگار+خبرنگار+سٹاف رپورٹر+نامہ نگاران) گستاخانہ فلم کیخلاف لاہور سمیت ملک بھر میں گزشتہ روز بھی مظاہروں اور ریلیوں کا سلسلہ جاری رہا جس میں ہزاروں افراد نے شرکت کی اور امریکہ کیخلاف زبردست نعرے بازی کی ، مظاہرین گستاخانہ فلم بنانیوالوں امریکی پادری ٹیر جونز کے پتلے اور امریکی پرچم نذر آتش کئے اور ملعون کو پھانسی دینے کا مطالبہ کیا۔ تفصیلات کے مطابق مون مارکیٹ گلشن راوی میں رانا مشہود احمد خاں نے گستاخانہ فلم کے خلاف احتجاجی جلسہ کا انعقاد کیا۔ جلسہ میںخواجہ سعد رفیق، میاں مرغوب احمد خاں، مسلم لیگی عہدہ داران و کارکنان ، علماءکرام سمیت ہزاروں افراد نے شرکت کی ۔جلسہ سے خطاب کرتے ہوئے رانا مشہود احمد خاں نے کہا کہ نبی آخرلزماںﷺ کی ناموس پر ہر مسلمان اپنی جان نثار کرنے کے لئے تیار ہے، اس اسلام دشمن فعل پر پوری دنیا بھر سے مسلمانوں کی طرف سے سامنے آنے والااحتجاجی ردعمل فطری ہے۔ خواجہ سعد رفیق نے کہا کہ نبی کریمﷺکی شان اقدس میں گستاخی کرنے والوں کے خلاف سخت سے سخت کاروائی کی جائے۔ مہذب دنیا کے تمام ممالک دنیا بھر میں بین المذاہب ہم آہنگی کے داعی ہیں۔توہین آمیز فلم کی ریلیز اور اس سے قبل اسی قسم کے خاکوں کی اشاعت کے پے درپے واقعات پر پوری دنیاکے مسلمانوں میں سخت غم و غصہ اور بے چینی پائی جاتی ہے لہٰذا دنیا میں امن کے قیام کیلئے مسلمانوں کی دل آزاری کا یہ مذموم سلسلہ فی الفور بند ہونا چاہیے۔ اسلام دشمن قوتیں مسلمانوں کا امن تباہ کررہی ہیں۔ میاں مرغوب احمد نے کہا کہ گستاخانہ فلم کے ذریعے مسلمانوں کے مذہبی جذبات اور احساسات کر بری طرح مجروح کیا گیا ہے ہم اس گستاخانہ فلم کے خلاف گہرے غم و غصے کا اظہار کرتے ہیں۔ جماعة الدعوة شعبہ کے گونگے، بہرے اور نابینا افراد نے گستاخانہ فلم کے خلاف زبردست احتجاجی مظاہرہ کیا، منفرد نوعیت کے اس مظاہرہ میں لاہور اور اس کے گردونواح سے تعلیمی اداروں کے طلباءسمیت مختلف شعبہ ہائے زندگی سے تعلق رکھنے والے گونگے، بہرے اور نابینا افراد کی کثیر تعداد نے شرکت کی ۔شرکاءکی جانب سے ملعون ٹیری جونز اور یہودی فلمساز کی طرف سے بنائی جانے والی گستاخانہ فلم کیخلاف شدید غم و غصہ کا اظہار کیاگیا۔ اس موقع پر زبردست جذباتی ماحول دیکھنے میں آیا اشاروں کی زبان میں پر جوش تقریریں اور گونگے بہرے افراد کا غم و غصہ دیکھ کر سکیورٹی پر مامور پولیس اہلکار بھی انتہائی دلچسپی سے قریب آکر شرکاءکو دیکھتے اوران کے جذبہ کو دیکھ کر داد تحسین دیتے نظر آئے۔ بعض مقررین کے خطابات کی اشاروں کی زبانی میں ترجمانی کے فرائض امجد علی نے سرانجام دیے۔ جماعةالدعوة شعبہ ڈیف اینڈ ڈمب کے ناظم عبدالحمید بھٹہ نے کہاکہ نبی اکرم ﷺ کی حرمت کے تحفظ کیلئے گونگے بہرے افراد بھی کسی سے پیچھے نہیں رہیں گے۔ حکمران گستاخ ملکوں سے ہر قسم کے تعلقات ختم کریں۔ حاجی اطہر عزیز اور احمد علی نے کہاکہ قرآن پاک اور نبی اکرم ﷺ کی حرمت کے تحفظ کیلئے عملی اقدامات کریں۔ عالمی سطح پر انبیاءکی شان میں گستاخی کی سزا موت کا قانون پاس کیا جائے۔ حافظ محمد عثمان، خالد محمود، نصیر اکبر، فاروق احمد، عزیزالرحمن، غازی ابو سعید اور احسان الٰہی تبسم نے کہاکہ گستاخ امریکہ سے ہر قسم کے سفارتی تعلقات اور معاہدے ختم کریں۔پیپلز یوتھ آرگنائزیشن پنجاب کی ریلی باغبانپورہ سے شملہ پہاڑی پہنچی جہاں امریکی قونصلیٹ کے باہر شرکاءنے زوردار نعرے بازی کی ۔ شرکاءسے خطاب کرتے ہوئے پنجاب کے جنرل سیکرٹری بابر محمود بٹ نے کہا کہ دنیا بھر کے یہودیوں کو پیغام دیتے ہیں کہ یاد رکھو جب تک دنیا میں ایک بھی عاشق رسول زندہ ہے وہ اپنے نبی کی گستاخی برداشت نہیں کریگا اور نہ کسی کو گستاخی کرنے کے بعد زندہ رہنے دیگا۔ مرکزی جمعیت اہل حدیث اور اہل حدیث یوتھ فورس کے زیراہتمام چوک شالامار تا کوآپریٹو سٹور چوک تک ریلی نکالی گئی۔ ریلی میں سینکڑوں کارکنان نے شرکت کی ۔ اس موقع پر امریکی پرچم اور صدر اوباما کا پتلا نذر آتش کیا گیا۔ اس موقع پرحافظ ذاکرالرحمن صدیقی، علامہ قاری حنیف مدنی، حافظ عبیدالرحمن، حافظ ارشد عمران، حافظ حبیب الرحمن، عطاءالرحمن حقانی و دیگر نے خطاب کرتے ہوئے کہا کہ اقوام متحدہ نے شعائر اسلام کی بیحرمتی، انبیاءکرام علیہ السلام کی شان میں گستاخی کرنے والوں کے خلاف قانون سازی نہ کی تو عالمی امن کو شدید خطرات لاحق ہونگے۔ مجلس وحدت مسلمےن خواتین ونگ لاہور کے زےر اہتمام گستاخانہ فلم کے خلاف لبےک ےا رسول اللہ رےلی گورنر ہاﺅس تا پرےس کلب تک نکالی گئی جس مےں کثےر تعداد مےں خواتےن اور بچے شامل تھے۔ رےلی کی قےادت خانم سکےنہ مہدوی کررہی تھےں۔ رےلی سے مجلس وحدت مسلمےن کے رہنماﺅں نے بھی خطاب کیا۔ عبدالخالق اسدی نے کہا کہ اسلامی ممالک او آئی سی اقوام متحدہ کو احترام بےن المذاہب قوانےن بنانے پر مجبور کرے اور گستاخوں کو سز ا دلوانے تک مغرب سے بائےکاٹ کرے۔خانم لبنی ٰ زےدی، خانم ہما نقوی ، خانم عصمت نقوی نے بھی خطاب کےا۔ فدایانِ ختم نبوت کے مرکزی امیر علامہ حافظ خادم حسین رضوی نے کہا ہے کہ اس نازک وقت میں جب امت غم و غصہ کا شکار ہے بعض لوگ اغیار کی نمائندگی کی کوشش کررہے ہیں جو قابل مذمت ہے۔ احتجاجی ریلی سے خطاب کرتے ہوئے کیا۔ ڈاکٹر محمد اشرف آصف جلالی نے کہا کہ عظمت مصطفی میں ہر گھڑی اضافہ ہورہا ہے جسے دیکھ کر عاشقان مصطفی خوش ہوتے ہیں، امریکہ نے امہ کے خلاف کھلی جنگ کا اعلان کردیا ہے۔ مولانا پیر سید محمد عرفان شاہ مشہدی نے کہا کہ مقدس ہستیوں کے ناموں کی حفاظت کا قانون عالمی سطح پر بنایا جائے۔ اللہ تعالیٰ اور انبیاءکی شان مےں گستاخی کرنے والوں کو سزائے موت دے کر پوری دنیا کے لئے عبرت کا نشان بنایا جائے۔ تنظیم مشائخ عظام پاکستان کے زیراہتمام گستاخانہ فلم کے خلاف ”تحفظ ناموس رسول ریلی“ الحمرا ہال مال روڈ سے پریس کلب تک نکالی گئی ریلی کی قیادت صوفی مسعود احمد صدیقی نے کی ۔ شرکاءنعرے لگاتے ہوئے پریس کلب پہنچے جہاں امریکن قونصلیٹ کے سامنے شدید نعرے بازی کی گئی۔ عاشقان مصطفی کسی صورت ایسی ناپاک جسارت کو برداشت نہیں کریں گے قیام امن کے نام نہاد عالمی ٹھیکیداروں کو گستاخانہ فلم بنانے والوں کو کیفر کردار تک پہنچانا ہوگا۔شےخوپورہ سے نامہ نگار خصوصی کے مطابق منہاج القرآن ووےمن لےگ کی طرف سے احتجاجی رےلی چوک پےر بہار شاہ سے چوک ےادگار تک نکالی گئی جسمےں ہزاروں خواتےن اور بچوں نے شرکت کی ۔ رےلی کی قےادت نصرےن علوی نے کی اس موقع پر نصرےن علوی نے خطاب کرتے ہوئے کہا کہ مسلمانوں کےخلاف عالمی سازش کی جا رہی ہے۔ قصور سے نامہ نگار کے مطابق ایک سماجی تنظیم نے کالج چوک قصور سے چاندنی چوک تک احتجاجی ریلی نکالی۔گکھڑ منڈی سے نامہ نگار کے مطابق ادارہ صراط المسقیم کے زیراہتمام ٹیکسی اسٹینڈ گکھڑ سے خواتین نے احتجاجی جلوس نکالا جس میں خواتین نے بھاری تعداد میں شرکت کی ۔ خواتین امریکہ کے خلاف زبردست نعرے بازی کر رہی تھیں جلوس سے خطاب کرتے ہوئے عبدالتواب ڈار نے کہا کہ شان مصطفی میں گستاخی کرنے والے واجب القتل ہیں۔ بعدازاں انجمن تاجران گکھڑ نے بھی احتجاجی جلوس نکالا۔ بازار مکمل طور پر بند کر دیا گیا۔ واہنڈو سے نامہ نگار کے مطابق تمام مکاتب فکر کے افراد سیاسی و مذہبی تنظیموں نے شدید احتجاج کرتے ہوئے مطالبہ کیا گیا کہ گستاخ فلم کے تمام کرداروں کے خلاف تادیبی کارروائی کیلئے عملی اقدامات کئے جائیں جماعت اسلامی کے اس پلیٹ فارم سے پرامن جلوس میں سعید احمد سرائ، حافظ لیاقت، چودھری عبدالحمید، ذکاءاللہ بٹ اور رانا نثار کے علاوہ علماءنے تضاریر کیں۔کوٹلی نواب میں تمام مذہبی جماعتوں نے گستاخ فلم کے خلاف ریلی نکالی جس میں ابرار قادری، جمیل بٹ، ڈاکٹر ذکاءاللہ، نعیم مرتفائی اور علامہ اظہر نے خطاب کیا۔ سنی تحریک سرائے مغل، پھول نگراور بلوکی سیکٹر کے زیر اہتمام تحفظ ناموس رسالت ریلی نکالی گئی۔ اس موقع پر منشاءتابش، چودھری رفاقت مصطفائی، مولانا فاروق ارشد، سلطان منیر رضوی، مولانا مفتی محمد امین صابر القادری اور دیگر مقررین نے کہا کہ اقوام متحدہ کے پاس گستاخان انبیاءکے لئے اگر کوئی قانون نہیں تو ایسے گستاخوں کو پاکستان کے حوالے کیا جائے تاکہ اسے اسلامی قوانین کے مطابق سزا دی جا سکے۔ اسلام آباد سے وقائع نگار خصوصی کے مطابق سنی تحریک کے زیراہتمام ترنول پھاٹک پر احتجاجی مظاہرہ کیا گیا جسکی قیادت علامہ عبدالحفیظ قادری، حافظ سجاد قادری، ڈاکٹر محمد فیاض، محمد افضال اور محمد عادل قادری نے کی ۔ علامہ عبدالحفیظ قادری نے کہا کہ ناموس رسالت کیلئے قوم کا بچہ پچہ جان قربان کرنے کیلئے تیار ہے۔</TEXT>
