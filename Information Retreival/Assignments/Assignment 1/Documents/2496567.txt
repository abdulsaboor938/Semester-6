<DOCNO>2496567</DOCNO>
<HL>معزول ججز کی بحالی ، آزاد عدلیہ کے حق اور کراچی میں وکلاء پر تشدداور ہلاکتوں کے بعد ملک بھر کے وکلاء کا احتجاج</HL>
<AUTHOR>اردو پوائنٹ</AUTHOR>
<DATELINE> Pakistan 2008-04-11 16:01:56+05</DATELINE>
<TEXT>اسلام آباد(اردوپوائنٹ اخبا ر تازہ ترین11اپریل 2008 ) معزول ججز کی بحالی  آزاد عدلیہ کے حق اور کراچی میں وکلاء پر تشدداور ہلاکتوں کے بعد ملک بھر کی وکلاء برادری کی جانب سے جمعہ کو عدالتوں کے بائیکاٹ اور احتجاج کا سلسلہ جاری رہا ۔گذشتہ روز بھی کراچی میں تشدد کیخلاف احتجاجی طو ر پر وکلاء نے عدالتی کارروائی کا بائیکاٹ کیا اور ریلیاں نکالیں ۔ لاڑکانہ میں وکلاء نے عدالتی کارروائی کا بائیکاٹ کیا اور احتجاجی ریلی نکالی ملک بھر کی طرح  پشاور  لاہور  کراچی کوئٹہ  دالبندین  ساہیوال  چیچہ وطنی  میاں چنوں وہاڑی  بہاولنگر  لودھراں  حیدرآباد ،بدین ،لاڑکانہ ،دادو ،نو شہرو فیروز ،سکھر اور راجن پور میں وکلاء نے عدالتوں کا بائیکاٹ اور احتجاجی مظاہرے کیے ۔ () لاہور میں وکلاء نے ایوان عدل سے پنجاب اسمبلی سے ایوان عدل تک ریلی نکالی فیصل آباد میں وکلاء نے ایم کیو ایم کے دفتر کے باہر احتجاجی مظاہرہ کیا اور عدالتی کارروائی کا بائیکاٹ کیا اور مظاہرے کیے۔ سیالکوٹ ،سرگودھا ،گوجرانوالہ ،ملکوال ،ساہیوال میانوالی،شیخوپورہ ،حافظ آباد سمیت دیگر شہروں میں وکلاء نے عدالتوں کا بائیکاٹ کیا اور احتجاجی ریلیاں نکالیں ۔راولپنڈی میں ہائی کورٹ بار اور ڈسٹرکٹ بار کے وکلاء نے کچہری چوک سے آرمی ہاوٴس تک ریلی نکالی۔</TEXT>
