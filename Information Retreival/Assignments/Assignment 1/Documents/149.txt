شوکت خانم فنڈ ریزنگ، ماہرہ عمران خان کا دستخط شدہ بلا اٹھائے میدان میں آگئیں
لاس اینجلس: پاکستانی اداکارہ ماہرہ خان کینسر کے خلاف قائم کردہ اسپتال شوکت خانم کی فنڈ ریزنگ کے لیے امریکا پہنچ گئیں۔ تفصیلات کے مطابق عمران خان کی ذاتی کاوشوں سے قائم کیے جانے والے شوکت خانم کے لیے دنیا بھر میں عطیات جمع ہونے کی تقریب کا انعقاد کیا جاتا ہے۔ پاکستانی ڈرامہ و فلم انڈسٹری کے علاوہ بالی ووڈ میں اپنی صلاحیتوں کا لوہا منوانے والی اداکارہ ماہرہ خان نے گزشتہ روز سماجی رابطے کی ویب سائٹ پر اپنی تصاویر شیئر کیں۔ ماہرہ نے بتایا کہ وہ عمران خان کا دستخط شدہ بیٹ (بلا) لے کر لاس اینجلس پہنچیں جہاں وہ شوکت خانم کی فنڈ ریزنگ تقریب میں شرکت کریں گی۔ مزید پڑھیں: شوکت خانم اسپتال کے لیے 45 منٹ میں 7 کروڑ روپے جمع پاکستانی اداکارہ نے بتایا کہ وہ بلے کی بولی بھی لگوائیں گی اور اس کے ذریعے حاصل ہونے والی رقم کو وہ شوکت خانم کے لیے عطیہ کریں گی۔ Ain’t no ordinary bat🏏Auctioning a bat signed by Mr PM himself @imrankhan.pti tonight in LA for the @shaukatkhanum fundraiser! See you all tonight x P.S don’t judge the form✋🏼 A post shared by Mahira Khan (@mahirahkhan) on Oct 28, 2018 at 3:34pm PDT  ماہرہ نے انسٹاگرام پوسٹ پر بیڈ کے ساتھ بنائی جانے والی تصویر پر شیئر کرتے ہوئے لکھا کہ ’یہ کوئی معمولی بلا نہیں بلکہ اس پر وزیر اعظم عمران خان نے دستخط کیے جسے آج بولی کے لیے پیش کیا جائے گا‘۔ انہوں نے ساتھ میں یہ بھی لکھا کہ ازراہ کرم میرا موزانہ نہ کیجئے گا۔ یہ بھی پڑھیں: اداکارہ ماہرہ خان کا اقوام متحدہ کے پناہ گزین کیمپ کا دورہ یاد رہے کہ شوکت خانم اسپتال دنیا بھر میں مقیم بالخصوص پاکستانیوں کے تعاون سے چلتا ہے، وزارتِ عظمیٰ کا منصب سنبھالنے سے قبل عمران خان دنیا بھر میں فنڈریزنگ کرتے تھے۔ comments
