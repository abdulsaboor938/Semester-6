<DOCNO>334968</DOCNO>
<HL>جماعت اسلامی سندھ کے تحت آج یوم یکجہتی کشمیر منایا جائے گا</HL>
<AUTHOR>روزنامہ پاکستان</AUTHOR>
<DATELINE> Pakistan 2017-02-05 06:32:55+05</DATELINE>
<TEXT>کراچی (اسٹاف رپورٹر) جماعت اسلامی سندھ کے تحت کل پانچ فروری کو( آج) ملک بھر کی طرح سندھ میں بھی کرا چی تا کشمور پورے صوبہ میںیوم یکجہتی کشمیر بھرپور طریقے سے منایا جائے گا، صوبہ بھر میں بھارتی مظالم کیخلاف اور کشمیری عوام سے اظہار یکجہتی کیلئے احتجاجی مظاہرے وریلیاں نکالی جائیں گے۔صوبائی ترجمان کے مجاہدچنا کے مطابق آج یوم یکجہتی کشمیر کے سلسلے میں کشمیر پر بھارت کے غاصبانہ قبضہ، نہتے عوام پر مظالم اور مسئلہ کشمیر کو اجاگر کرنے کیلئے سندھ کے چھوٹے بڑے شہروں میں سیمینار، ریلیاں ،اجتماعات اور احتجاجی مظاہرے کئے جائیں گے،جن سے جماعت اسلامی کے مرکزی،صوبائی ومقامی قائدین کے علاوہ مختلف سیاسی ،سماجی تنظیموں کے رہنماء ودینی جماعتوں کے قائدین خطاب کریں گے،جبکہ ہاتھوں کی زنجیربنا کراہل کشمیر سے مکمل اظہاریکجہتی کا عملی طورپراظہار کیاجائے گا۔مرکزی نائب امیر اسداللہ بھٹو کراچی، مرکزی نائب امیرراشد نسیم حیدرآباد، صوبائی امیر ڈاکٹر معراج الہدیٰ صدیقی سکھر،صوبائی جنرل سیکرٹری ممتاز حسین سہتو خیرپور، صوبائی نائب امراء حافظ نصراللہ عزیز کندھ کوٹ،پروفیسر نظام الدین میمن شکارپور،محمد حسین محنتی میرپورخاص، عظیم بلوچ نوابشاہ،نائب قیمین عبدالوحید قریشی ٹنڈوالہیار جبکہ عبدالحفیظ بجارانی جیکب آباد میں5فروری کو یکجہتی کشمیر کے سلسلے میں ہونے والے احتجاجی مظاہروں وریلیوں سے خطاب کریں گے۔ دریں اثناء جماعت اسلامی سندھ کے امیر ڈاکٹر معراج الہدیٰ صدیقی نے باب الاسلام سندھ کے عوام سے اپیل کی ہے کہ وہ یو م یکجہتی کشمیرکے سلسلے میں آج 5فروری کو ہونے والے اجتماعات میں بھرپور شرکت مظلوم کشمیرعوام پرہونے والے مظالم اوربھارت کے غاصبانہ قبضہ کے خلاف آواز بلند کریں۔</TEXT>
