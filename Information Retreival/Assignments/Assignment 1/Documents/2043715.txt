<DOCNO>2043715</DOCNO>
<HL>ایف آئی اے نے ایک ہفتے میں 23 بدنام انسانی سمگلر، اشتہاری گرفتار کرلئے</HL>
<AUTHOR>نوائے وقت</AUTHOR>
<DATELINE> Pakistan 2014-11-01 03:21:03+05</DATELINE>
<TEXT>لاہور (خبرنگار) ایف آئی اے لاہور نے صرف ایک ہفتہ میں 23 بدنام انسانی سمگلروں اور اشتہاری مجرموں کو گرفتار کرلیا۔ گرفتار ہونے والوں میں ریڈبک میں شامل 3 بدنام انسانی سمگلر محمد اشفاق، عابد حسین (گجرات) اور عمران عرف پینی بھی شامل ہیں۔ عمران عرف پینی بذریعہ ایران، ترکی لوگوں کو غیر قانونی طور پر سرحدیں عبور کروا کے یورپ پہنچاتا تھا اور گزشتہ ماہ ایران میںکنٹینر کے اندر بند کرکے بھیجے جانے والے 4 پاکستانیوں کی ٹریفک حادثے میں کنٹینر کو آگ لگنے کے واقعہ کی ہلاکت میں ملوث تھا۔ چاروں افراد کو عمران عرف پینی بذریعہ ایران یورپ بھجوا رہا تھا۔</TEXT>
