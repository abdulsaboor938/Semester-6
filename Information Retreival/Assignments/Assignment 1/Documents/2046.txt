پی آئی اے پائلٹوں کے لائسنس کی تجدید نہ ہوسکی، پروازیں تاخیر کا شکار
کراچی : قومی ایئرلائن پی آئی اے کے پائلٹوں کے لائسنس کی تجدید روک کر فضائی میزبانوں کے پرمٹکو بھی واجبات کی ادائیگی سے مشروط کردیا گیا۔ تفصیلات کے مطابق سول ایوی ایشن اتھارٹی کے فلائٹ اسٹیندرڈ نے قومی ایئرلائن کے پائلٹوں کے لائسنس کی تجدید روک دی، سی اے اے نے پائلٹوں کے لائسنس اور فضائی میزبانوں کے پرمٹ کو ادائیگی سے مشروط کر دیا۔ قومی ایئر لائن کے اے 320 اور777طیاروں کے درجنوں پائلٹوں کے لائسنس کی تجدید تعطل کا شکار ہوگئی، پی آئی اے کے ڈائریکٹر فلائٹ آپریشن سی اے اے سے معاملہ حل کیے بغیر ایک روز قبل ہی کینیڈا روانہ ہوگئے۔ اس کے علاوہ پی آئی اے کے پائلٹوں کے لائسنس کی تجدید نہ ہونے سے متعدد پروازیں منسوخی کا شکار ہو گئیں، پی آئی اے نے لائسنس کی تجدید کے لئے سی اے اے کے لاکھوں روپے کے واجبات ادا کرنے ہیں۔ پی آئی اے کے چیف پائلٹ کیپٹن زرک خان سے بھی سی اے اے نے معذرت کرلی، اس حوالے سے ترجمان پی آئی اے کا کہنا ہے کہ سول ایوی ایشن اتھارٹی کو لائسنس کی تجدید کے لیے واجبات کا چیک تیار کر لیا گیا ہے جو آئندہ دو روز میں ادا کر دیا جائے گا۔  comments
