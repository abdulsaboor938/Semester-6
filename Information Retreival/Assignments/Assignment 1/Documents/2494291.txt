<DOCNO>2494291</DOCNO>
<HL>وکلاء کے ہفتہ سیاہ پرچم کا آج چھٹا روزہے ،ملک بھر میں وکلاء عدالتوں کا بائیکاٹ اور احتجاجی ریلیاں نکال رہے ہیں</HL>
<AUTHOR>اردو پوائنٹ</AUTHOR>
<DATELINE> Pakistan 2008-03-14 11:41:33+05</DATELINE>
<TEXT>اسلام آباد (اُردو پوائنٹ اخبار تازہ ترین۔13مارچ۔2008ء) ملک بھر میں ہفتہ سیاہ پرچم کے چھٹے روز بھی وکلاء عدالتوں کا بائیکاٹ ، عدلیہ کی آزادی اور معزول ججوں کی بحالی کے حق میں احتجاجی مظاہرے کررہے ہیں ۔ () اس سلسلے میں کوئٹہ سمیت بلوچستان بھر میں وکلاء نے عدالتوں کا بائیکاٹ کیا۔اس موقع پر وکلاء رہنماؤں کا کہنا ہے کہ وکلاء کی تحریک عدلیہ کی مکمل بحالی تک جاری رہے گی۔ ادھر مستونگ ،خضدار، قلات،  پشین، ژوب، زیارت ، تربت ، پنجگور  سمیت دیگر اضلاع میں وکلاء نے عدالتوں کی عمارتوں او ر بار رومز پر سیاہ جھنڈے لہرادیئے ہیں۔</TEXT>
