<DOCNO>173030</DOCNO>
<HL>انسانی اسمگلنگ میں ملوث 15 ملزمان کے وارنٹ گرفتاری</HL>
<AUTHOR>روزنامہ پاکستان</AUTHOR>
<DATELINE> Pakistan 2017-12-14 03:22:18+05</DATELINE>
<TEXT>لاہور(نامہ نگار)سپیشل جج سنٹرل لاہور محمد رفیق نے انسانوں کو بیرون ملک سمگل کرنے والے 15انسانی سمگلروں کے وارنٹ گرفتاری جاری کرتے ہوئے ایف آئی اے کوانہیں گرفتار کرنے کا حکم دے دیا ہے۔سپیشل جج سنٹرل لاہور کی عدالت میں انسانی سمگلنگ کا دھندہ کرنے والے 15ملزمان کے کیسوں کی سماعت ہوئی۔ عدالت کو بتایا گیا کہ ملزمان عدالت میں پیش نہیں ہو رہے ، عدالت نے ان کے وارنٹ گرفتاری جاری کرتے ہوئے وارنٹ ایف آئی اے کے انسپکٹروں کو بھجوادئے ہیں۔ روزانہ 10سے 15ملزمان کو یونان اور دیگر ممالک سے ڈی پورٹ ہوکرآنے کے الزام میں ایئرپورٹ سے گرفتار کرکے عدالت میں پیش کیا جا رہا ہے۔</TEXT>
