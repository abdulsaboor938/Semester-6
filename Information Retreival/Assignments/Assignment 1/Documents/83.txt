وزیراعظم، آرمی چیف ملاقات، ملکی صورت حال اور اہم امور پر تبادلہ خیال
اسلام آباد: وزیر اعظم پاکستان عمران خان اور آرمی چیف جنرل قمر جاوید باجوہ کی آج ملاقات ہوئی ، جس میں سیکیورٹی صورتحال پرتبادلہ خیال کیا گیا. تفصیلات کے مطابق آج قوم سے خطاب سے قبل وزیراعظم اور آرمی چیف کے درمیان وزیراعظم ہاؤس میں اہم ملاقات ہوئی۔ وزیراطلاعات فواد چوہدری نے اپنے ٹویٹ میں کہا کہ عمران خان اور جنرل قمر جاوید باجوہ میں اہم امور پر گفتگو ہوئی، پاکستان کے امن، سلامتی اور تحفظ کے لئے تمام قوم متحد ہے۔ وزیر اعظم عمران خان اور آرمی چیف جنرل قمر باجوہ کی ملاقات، ملک کی عمومی صورتحال اور اہم امور پر گفتگو۔۔۔ پاکستان کے امن،سلامتی اور تحفظ کیلئے تمام قوم متحد ہے۔ — Ch Fawad Hussain (@fawadchaudhry) October 31, 2018  واضح رہے کہ آج شام وزیراعظم نے اپنے مختصر خطاب میں کہا تھا کہ ’ریاست عوام کے جان و مال کی حفاظت یقینی بنائے گی، حکومت کو کسی قسم کی کارروائی کے لیے مجبور نہ کیا جائے. مزید پڑھیں: وزیراعظم عمران خان 2نومبر کی بجائے کل شام چین روانہ ہوں گے مزید پڑھیں: وزیراعظم عمران خان سے ایران کے وزیر خارجہ کی ملاقات، اہم امور پر تبادلہ خیال ان کا مزید کہنا تھا کہ آسیہ بی بی کیس کا فیصلہ سپریم کورٹ کے ججز نے آئین کے مطابق کیا، پاکستان کا دستور قرآن و سنت کے تابع ہے۔ یاد رہے کہ وزیراعظم عمران خان 2 نومبر کے بجائے کل شام چین روانہ ہوں گے، چین جانے والے وفد کے ارکان میں بھی اضافہ کردیا گیا ہے. comments
