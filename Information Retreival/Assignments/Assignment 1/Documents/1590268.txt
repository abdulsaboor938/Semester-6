<DOCNO>1590268</DOCNO>
<HL>انسانی سمگلنگ کی روک تھام، ذیلی کمیٹی داخلہ نے صوبوں سے تحریری رائے مانگ لی</HL>
<AUTHOR>نوائے وقت</AUTHOR>
<DATELINE> Pakistan 2018-03-27 04:20:33+05</DATELINE>
<TEXT>اسلام آباد(آئی این پی)قومی اسمبلی کی قائمہ کمیٹی برائے داخلہ کیذیلی کمیٹی نے اندرون ملک انسانی سمگلنگ کی روک تھام کیلئے بل پر صوبوں سے ایک ہفتے کے اندر تحریری رائے مانگ لی۔پیر کو کمیٹی کا اجلاس کنونیئر نواب یوسف تالپور کی زیر صدارت پارلیمنٹ ہاﺅس میں ہوا جس میں کمیٹی ارکان کے علاوہ وزارت داخلہ ،ایف آئی اے اور وزارت قانون و انصاف کے حکام نے شرکت کی۔اجلاس میں رکن قومی اسمبلی بابر نواز خان کے بل (ٹریفکنگ ان پرسنزبل2017)اور نفیسہ عنائت اللہ خٹک کے بل (انسانی سمگلنگ کی روک تھام اور اسکے کنٹرول کا (ترمیمی)بل2017 )پر غور کیا گیا۔کمیٹی میں وزارت داخلہ کے جوائنٹ سیکر ٹری دلشاد بابر نے کہا کہ بیرون ملک انسانی سمگلنگ کی روک تھام ایف آئی اے کے شیڈول میں شامل ہے جبکہ اندرون ملک انسانی سمگلنگ کی روک تھام کی ذمہ داری صوبائی اداروں کی ہے ،اندرون ملک انسانی سمگلنگ کی روک تھام ایف آئی اے کے شیڈول میں شامل نہیں ،انہوں نے کہا کہ اندرون ملک انسانی سمگلنگ کی روک تھام کیلئے صوبوں میں الگ الگ قوانین موجود ہیں،اگر وفاق کی سطح پر ایک جامع قانون سازی سے قبل صوبوں سے رائے لے لینی چاہےے۔جس پر کمیٹی نے اندرون ملک انسانی سمگلنگ کی روک تھام کیلئے بل پر صوبوں سے ایک ہفتے کے اندر تحریری رائے مانگ لی۔ انسانی سمگلنگ/ روک تھام</TEXT>
