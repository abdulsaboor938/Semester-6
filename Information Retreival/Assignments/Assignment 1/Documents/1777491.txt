<DOCNO>1777491</DOCNO>
<HL>بھارت میں بچوں کے خلاف جرائم میں 70 فیصد اضافہ</HL>
<AUTHOR>نوائے وقت</AUTHOR>
<DATELINE> Pakistan 2017-05-18 05:24:17+05</DATELINE>
<TEXT>کراچی (مانےٹرنگ ڈےسک)نئی دہلی :بھارت میں بچوں کے خلاف جرائم میں 70 فیصد اضافہ ہوگیا،ملک میں 2015 میں بچوں کے خلاف جنس سے منسلک 8904 مقدمات درج ہوئے تھے جب کہ پچھلے سال ان جرائم کی تعداد 14913 تھی،تازہ ترین اعداد و شما ر یہ ظاہر کرتے ہیں کہ بچوں کے خلاف جنسی تشدد اور جرائم بدستور بھارت کے لیے رسوائی اور بدنامی کا دھبہ بنے ہوئے ہیں۔بھارتی میڈیا کے مطابق ملک کے سرگرم کارکنوں اور سرکاری عہدے داروں نے کہا کہ بچوں کے ساتھ جنسی زیادتی ، تشدد اور انہیں جنسی مقاصد کے لیے اسمگل کرنے کے واقعات میں تقریبا 70 فی صد اضافہ ہوا ہے۔سن 2015 میں بچوں کے خلاف جنس سے منسلک 8904 مقدمات درج ہوئے تھے جب کہ پچھلے سال ان جرائم کی تعداد 14913 تھی۔نیشنل کرائم ریکارڈز بیورو این سی آر بی کی حالیہ رپورٹ میں کہا گیا ہے کہ ان میں بچوں سے زبردستی جنسی زیادتی، تشدد، جنسی مقاصد کے لیے ان کی اسمگلنگ اور فحش فلموں اور تصویروں کے لیے بچوں کے استعمال جیسے واقعات شامل ہیں۔</TEXT>
