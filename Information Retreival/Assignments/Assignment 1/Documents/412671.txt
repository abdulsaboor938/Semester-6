<DOCNO>412671</DOCNO>
<HL>پاکپتن میں مغوی طالبہ قتل، مختلف شہروں سے ماں اور 2 بچیوں سمیت مزید 10 اغوا</HL>
<AUTHOR>روزنامہ پاکستان</AUTHOR>
<DATELINE> Pakistan 2016-08-27 14:07:34+05</DATELINE>
<TEXT>لاہور (ویب ڈیسک) پاکپتن میں نامعلوم ملزموں نے 3 روز قبل اغوا ہونیوالی ساتویں جماعت کی طالبہ کو قتل کر کے اس کی بوری بند لاش کھیتوں میں پھینک دی جبکہ ملک کے مختلف شہروں میں اغوا کی وارداتوں کا سلسلہ بھی جاری ہے ، پاکپتن کے نواحی گاﺅں 147/EB سے 3 روز قبل اغوا ہونیوالی ساتویں جماعت کی طالبہ کی بوری بند لاش فصلوں سے برآمد ہو گئی ، محمد ناصر کی بیٹی 12 سالہ علیزا اپنی سہیلی کے گھر سے کتاب لینے گئی کہ نامعلوم افراد نے اغوا کے بعد قتل کر دیا اور لاش کو بوری میں بند کر کے کھیتوں میں پھینک دیا، پولیس نے لاش کو قبضہ میں لے کر پوسٹ مارٹم کیلئے ٹی ایچ کیو ہسپتال پہنچادیا ، ڈی پی او کامران یوسف ملک نے ملزمان کی فوری گرفتاری کیلئے دو ٹیمیں تشکیل دیدی ہیں۔ زمیندار کی ملازمہ کی بیٹی سے زیادتی ابتدائی رپورٹ کے مطابق بچی کو گلا دبا کر قتل کیا گیا ہے اور جنسی زیادتی ثابت نہیں ہوئی ہے تاہم ذرائع کے مطابق بچی سے زیادتی کا شبہ بھی ظاہر کیا جارہا ہے، ادھر نارنگ منڈی کے نواحی گاﺅں چکرالی سے 15 سالہ عمیر لاپتہ ہو گیا ، عمیر دو روز قبل دوستوں کے ساتھ گھر سے کھیلنے کیلئے گیا لیکن لوٹ کر نہیں آیا، قبولہ میں مسلح افراد نے 4 سالہ بچی ہاجرہ کو اغواءکر لیا ، پولیس نے مقدمہ درج کر لیا۔ اسلام آباد کے بنی سٹاپ پر کھڑے 14 سالہ لڑکے محمد عمران کو نامعلوم ملزمان اغوا کرکے لے گئے، پولیس نے مقدمہ درج کر لیا ہے، راولپنڈی کے تھانہ صادق آباد کے علاقہ سے 16 سالہ لڑکی کو اغوا کر لیا گیا ، لڑکی گھر سے بازار گئی لیکن واپس نہیں آئی ، تھانہ مورگاہ کے علاقہ سے خاتون اور اس کے 2 بچوں 12 سالہ سمیع اور 3 سالہ ثناءکو اغوا کر لیا گیا ، اسی طرح تھانہ مری کے علاقہ میں شفیق کی بیٹی رات کے وقت گھر سے غائب ہو گئی، سوات سے بھی 2 بچے لاپتہ ہو گئے۔ رشتہ نہ ملنے کی پاداش میں نوجوان نے لڑکی کو قتل کردیا تحصیل کبل کے علاقہ میاں بیلہ سے ساتویں جماعت کا حضرت علی لاپتہ ہوا جبکہ 20 اگست کو اسلام پورسے 15 سالہ حافظ قرآن یونس اپنے والد کی دکان سے مدرسہ جاتے ہوئے پراسرار طور غائب ہو گیا۔ اسلام آباد میں تھانہ سہالہ کی حدود سے پیر کو اغوا ہونے والی 3 بہنوں کا ڈراپ سین ہو گیا، تینوں بہنوں کو لاہور کے علاقہ مغل پورہ سے برآمد کر لیا گیا جبکہ 3 مبینہ اغوا کارلڑکے شہزاد ، سہیل اور خوشی محمد بھی گرفتار کر لیے گئے تاہم مریم نور، نجیبہ نور اور زینب نور نے اپنی مرضی سے گھر سے جانے کا اعتراف کیا ہے ، تینوں کو والدین کے حوالے کر دیا گیا ، حیدر آباد میں 10 سالہ بچے کے اغواءکے الزام میں شہریوں نے ایک مشکوک شخص کو پکڑ کر تشدد کا نشانہ بنا کر پولیس کے حوالے کر دیا ۔</TEXT>
