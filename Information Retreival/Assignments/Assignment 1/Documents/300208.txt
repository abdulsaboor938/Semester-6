<DOCNO>300208</DOCNO>
<HL>ریاست مخالف کا رروائیاں ، کلبھوشن پر سمجھوتہ نہیں ہو گا :کور کمانڈرز کانفرنس</HL>
<AUTHOR>روزنامہ پاکستان</AUTHOR>
<DATELINE> Pakistan 2017-04-14 03:31:48+05</DATELINE>
<TEXT>راولپنڈی( مانیٹرنگ ڈیسک/ ایجنسیاں)آرمی چیف جنرل قمر جاوید باجوہ کی زیر صدارت کورکمانڈر کانفرنس میں اس بات پر اتفاق کیا گیا ہے کہ کلبھوشن سدھیر یادیو اور ریاست مخالف کارروائیوں پر کوئی سمجھوتہ نہیں کیا جائے گا۔پاک فوج کے شعبہ تعلقات عامہ کے مطابق آرمی چیف کی زیر صدارت کور کمانڈرز کا اجلاس ہوا جس میں قومی سلامتی اور خطے کی تازہ ترین صورتحال کاجائزہ لیا گیا۔کور کورکمانڈرز کانفرنس کو بھارتی جاسوس کلبھوشن سے متعلق بریفنگ دی گئی کانفرنس میں آپریشن ردالفساد اور ملک میں جاری مردم شماری کا بھی جائزہ لیا گیا ۔ آرمی چیف نے ملک بھر میں جاری آپریشنز میں فورسز کی کارکردگی کو سراہا۔ آئی ایس پی آر کے بیان کے مطابق جنرل ہیڈکوارٹرز راولپنڈی میں 201ویں کور کمانڈر کانفرنس ہوئی کانفرنس کے دوران کلبھوشن یادیو کا معاملہ بھی زیر بحث آیا اور شرکانے اس بات کا فیصلہ کیا کہ ایسی ریاست مخالف سرگرمیوں پر کوئی سمجھوتہ نہیں کیا جائے گا۔یاد رہے کہ رواں ہفتے 10 اپریل کو پاکستان کی جاسوسی اور کراچی اور بلوچستان میں تخریبی کارروائیوں میں ملوث بھارتی ایجنٹ کلبھوشن یادیو کو سزائے موت سنائی گئی تھی۔ بیان میں کہا گیا ہے کہ بھارتی خفیہ ایجنسی ’را‘ کے حاضر سروس افسر کلبھوشن یادیو کو یہ سزا پاکستان میں جاسوسی اور تخریب کاری کی کارروائیوں پر سنائی گئی تھی۔کلبھوشن یادیو کا ٹرائل فیلڈ جنرل کورٹ مارشل نے پاکستان آرمی ایکٹ 1952 کے سیکشن 59 اور سرکاری سیکرٹ ایکٹ 1923 کے سیکشن 3 کے تحت کیا تھا، جس کی توثیق آرمی چیف جنرل قمر جاوید باجوہ نے کردی تھی۔ ید رہے سزا کا فیصلہ سامنے آنے کے بعد اپنے فوری ردعمل میں بھارت کا کہنا تھا کہ اگر کلبھوشن یادیو کی سزائے موت پر عملدرآمد ہوا تو یہ ’پہلے سے سوچا سمجھا قتل‘ تصور کیا جائے گا۔ بھارتی دفتر خارجہ نے پاکستانی ہائی کمشنر عبدالباسط کو طلب کرکے کلبھوشن یادیو کو سزائے موت سنائے جانے کو 'مضحکہ خیز' قرار دیتے ہوئے انہیں احتجاجی مراسلہ بھی دیا تھا۔بھارتی جاسوس اور نیوی کے حاضر سروس افسر کلبھوشن یادیو کو 3 مارچ 2016 کو حساس اداروں نے بلوچستان کے علاقے ماشکیل سے گرفتار کیا تھا۔'را' ایجنٹ کی گرفتاری کے چند روز بعد اس کی ویڈیو بھی سامنے لائی گئی تھی، جس میں کلبھوشن یادیو نے اعتراف کیا تھا کہ اسے 2013 میں خفیہ ایجنسی 'را' میں شامل کیا گیا اور وہ اس وقت بھی ہندوستانی نیوی کا حاضر سروس افسر ہے۔کلبوشھن نے یہ بھی کہا تھا کہ 2004 اور 2005 میں اس نے کراچی کے کئی دورے کیے، جن کا مقصد 'را' کے لیے کچھ بنیادی ٹاسک سرانجام دینا تھا جب کہ 2016 میں وہ ایران کے راستے بلوچستان میں داخل ہوا۔ویڈیو میں کلبوشھن نے اعتراف کیا تھا کہ پاکستان میں داخل ہونے کا مقصد فنڈنگ لینے والے بلوچ علیحدگی پسندوں سے ملاقات کرنا تھا۔ اعترافی بیان میں کلبھوشن یادیو نے یہ بھی کہا تھا کہ بلوچستان کی علیحدگی پسند تنظیموں کی متعدد کارروائیوں کے پیچھے 'را' کا ہاتھ ہے۔ ،کانفرنس میں ملکی سکیورٹی صورتحال کا بھی جائزہ لیا گیا۔عسکری قیادت نے کلبھوشن یادیو کے معاملے پر کوئی سمجھوتہ نہ کرنے کے عزم کااعادہ کرتے ہوئے کہا ہے کہ بھارتی جاسوس کے اقدامات ریاست کے خلاف تھے کور کمانڈرز نے آپریشن رد الفساد ٗ ملکی سکیورٹی صورتحال اور خطے میں ہونے والی حالیہ پیشرفتوں کا جائزہ لیاکانفرنس کے شرکاء کو بھارتی جاسوس کلبھوشن سدھیر یادیو کے حوالے سے بھی بریفنگ دی گئی کور کمانڈرز کانفرنس</TEXT>
