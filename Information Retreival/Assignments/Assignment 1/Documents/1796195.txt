<DOCNO>1796195</DOCNO>
<HL>بنیادی عوامی مسائل کے حل کیلئے پی ایس پی کے احتجاجی مظاہرے اور ریلیاں</HL>
<AUTHOR>نوائے وقت</AUTHOR>
<DATELINE> Pakistan 2017-04-09 02:58:37+05</DATELINE>
<TEXT>کراچی (خصوصی رپورٹر) پاک سرزمین پارٹی کا کراچی کے مسائل کے حل کیلئے احتجاج کراچی پریس کلب کے باہر تیسرے روز بھی جاری ہے۔ احتجاجی کیمپ میں پی ایس پی کے چیئرمین سیدمصطفی کمال‘ صدر انیس قائم خانی‘ سینئر وائس چیئرمین انیس ایڈووکیٹ‘ ڈاکٹر صغیر احمد‘ وائس چیئرمین وسیم آفتاب‘ افتخار رندھاوا‘ اشفاق منگی دیگر پی ایس پی تمام مرکزی ذمہ داران کراچی پریس کلب کے باہر موجود تھے‘ احتجاجی کیمپ مختلف جماعتوں کے رہنماﺅں نے احتجاج میں شرکت کی اور شرکاءسے اظہار یکجہتی کیا۔160 اس موقع پر عوام جن میں خواتین سمیت پی ایس پی کے کارکنان بڑی بھی موجود ہے۔ ادھر پاک سرزمین پارٹی کا کراچی کی عوام کے بنیادی مسائل حل کیلئے احتجاجی تحریک سے اظہار یکجہتی کیلئے کراچی، سندھ ،پنجاب،خیبرپختوانخواہ ، بلوچستان ، گلگت بلتستان،اور آزاد کشمیر سمیت ملک بھر میں پریس کلب کے باہر احتجاجی مظاہرے اور ریلیاں نکالی گئی مختلف علاقے جن میں نیپا چورنگی، نمائش چورنگی، کورنگی ڈھائی نمبر، اسٹارگیٹ، لیاقت آباد نمبر10، فائیواسٹار چورنگی، یو پی موڑ، اورنگی ٹا¶ن نمبر 5،بلدیہ 24کی مارکیٹ، بڑا بورڈ، ریگل چوک، قائد آبادمیں احتجاجی مظاہرے میں نوجوان بہت بڑی تعدا د میں موجود تھے اور اپنے ہاتھوں میں پلے کارڈ آٹھائے رکھے تھے۔ جیکب آباد، میر پور خاص ، سکھر، ٹھٹھہ، سجاول، دیگر جگہوں پر احتجاج مظاہرے منعقد کئے گئے ۔ شہر کراچی کے اہم ترین 12 مقامات سمیت ملک بھر میں احتجاجی تحریک کے حق میں بڑے عوامی مظاہرے کئے گئے سید مصطفی کمال نے حکومت سے مطالبہ کرتے ہوئے کہا کہ اپنے بچوں کے لیے بہترین تعلیم، اسپتالوں میں معیاری علاج، سڑکوں کی تعمیر، پینے کے صاف پانی سمیت بنیادی سہولیات کی فراہمی تک احتجاج جاری رکھیں گے انہوں نے مزید کہا کہ ہم نے اپنے مطالبات کو عوامی طاقت اور حمایت کے ساتھ پر امن انداز میں پیش کیا ہے لیکن اگر حکومت کی جانب سے غیر ذمہ دارانہ رویہ جاری رہا تو ملک بھر میں جاری احتجاج کرپٹ اور نا اہل حکمرانوں کی سیاست کو ہمیشہ کے لیے ختم کر دے گا۔ پی ایس پی/ مظاہرے</TEXT>
