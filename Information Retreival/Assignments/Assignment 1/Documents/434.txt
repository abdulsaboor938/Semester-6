سندھ حکومت کا بےروزگارنوجوانوں کو مختلف محکموں اوراداروں میں بھرتی کرنے کا فیصلہ
کراچی:سندھ حکومت نے بے روزگار نوجوانوں کو مختلف محکموں اوراداروں میں بھرتی کرنے کا فیصلہ کرلیا ہے ، بھرتیوں کا باقاعدہ عمل جنوری 2019 سے شروع کیا جائے گا۔ تٖفصیلات کے مطابق سندھ کے بے روزگار نوجوانوں کیلئے حکومت نے بڑا فیصلہ کرلیا ، جس میں نوجوانوں کو مختلف محکموں اوراداروں میں بھرتی کیا جائے گا۔ وزیراعلیٰ سندھ کی منظوری کے بعد مختلف محکموں نے صوبائی اورضلعی سطح تک خالی آسامیوں کی تفصیلات طلب کی جائیں گی، 2 ماہ کے اندر تمام محکمے خالی آسامیوں کی تفصیل جمع کرنے کے پابند ہوں گے۔ محکمہ تعلیم وصحت میں ملازمین کی بھرتیوں کیلئےتحریری ٹیسٹ تھرڈ پارٹی کرے گی۔ بے روزگار نوجوانوں کی بھرتیوں کاباقاعدہ عمل جنوری2019 سے شروع کیا جائے گا۔ یاد رہے چند روز قبل سندھ حکومت نے محکمہ صحت میں کارکردگی دکھانے کے چکر میں بغیر تحریری امتحان کے ڈیڑھ ہزار ڈاکٹر ز بھرتی کرنے کا فیصلہ کیا تھا۔ جس کے تحت ایم بی بی ایس ڈاکٹرز اور مخصوص شعبہ جات کے ماہرین کوکنٹریکٹ کی بنیادپربھرتی کیاجائے گا، ڈاکٹرز کو بعد میں سندھ پبلک سروس کمیشن امتحان پاس کرنا ہوگا۔ comments
