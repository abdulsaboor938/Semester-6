<DOCNO>2783517</DOCNO>
<HL>سزائے موت پر پابندی کے خاتمے کے بعد مختلف جیلوں میں خطرناک دہشتگردوں سمیت قتل کے 61مجرموں کو پھانسی پر لٹکادیا گیا</HL>
<AUTHOR>اردو پوائنٹ</AUTHOR>
<DATELINE> Pakistan 2015-03-29 16:10:26+05</DATELINE>
<TEXT>منگل کو مزید 4مجرموں کو تختہ دار پر لٹکایا جائیگا  قومی ایکشن پلان کے تحت 727خطرنامک دہشتگرد گرفتار  37مارے گئے اسلام آباد (اُردو پوائنٹ اخبار تازہ ترین۔29مارچ۔2015ء) قومی ایکشن پلان کے تحت سزائے موت پر پابندی کے خاتمے کے بعد ملک بھر کی مختلف جیلوں میں خطرناک دہشتگردوں سمیت قتل کے 61مجرموں کو پھانسی پر لٹکادیا گیا  منگل کو مزید 4سزائے موت کے قیدیوں کو تختہ دار پر لٹکایا جائیگا تفصیلات کے مطابق پشاور سکول پر حملے کے بعد سزائے موت پر پابندی اٹھالی گئی تھی جس کے بعد خطرناک دہشتگردوں سمیت سزائے موت کے 61قیدیوں کو پھانسی پر لٹکایا جاچکا ہے جن میں پنجاب سے 47 سندھ سے 11، کے پی سے ایک اور آزاد جموں و کشمیر سے دو قیدی شامل ہیں۔ () ذرائع کے مطابق ملک کی مختلف جیلوں میں سزائے موت کے چار قیدیوں کو منگل کو تختہ دار پر لٹکایا جائیگا جن مجرمان کو پھانسی دی جائیگی ان میں سنٹرل جیل کوٹ لکھپت میں دہرے قتل کے مجرم ذو الفقار  اڈیالہ جیل راولپنڈی میں دو مجرم امین اور ریاض اورمیانوالی میں قتل کا ایک مجرم شامل ہے سرکاری ذرائع کے مطابق قومی ایکشن کے تحت قانون نافذ کر نے والے اداروں نے کارروائی کر کے 727انتہائی خطرناک اور مطلوب دہشتگرد گرفتار کئے اس دور ان 37دہشتگرد مارے گئے</TEXT>
