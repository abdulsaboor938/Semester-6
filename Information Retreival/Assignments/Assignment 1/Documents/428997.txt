<DOCNO>428997</DOCNO>
<HL>سیالکوٹ:قتل کے مجرم کوڈسٹرکٹ جیل میں پھانسی دیدی گئی</HL>
<AUTHOR>روزنامہ پاکستان</AUTHOR>
<DATELINE> Pakistan 2016-07-26 08:51:55+05</DATELINE>
<TEXT>سیالکوٹ (مانیٹرنگ ڈیسک )سیالکوٹ میں قتل کے مجرم کوپھانسی دیدی گئی۔ جیل حکام کے مطابق ڈسٹرکٹ جیل سیالکوٹ میں موجود مجرم کو صبح سویرے تختہ دار پر لٹکا دیا گیا۔ مجرم شفیق نے2004 میں ڈکیتی کے دوران مزاحمت پر ناروال کی رہائشی 2بہنوں کوقتل کردیا تھا۔ پھانسی سے پہلے مجرم کی اہلخانہ سے ملاقات کرادی گئی تھی، جس کے بعد مجرم کو علی الصبح پھانسی دے دی گئی۔</TEXT>
