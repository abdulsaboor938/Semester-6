نہال ہاشمی کے بیان کے خلاف پنجاب اسمبلی میں قرارداد منظور
لاہور: مسلم لیگ ن کے رہنما نہال ہاشمی کے پاک فوج کے خلاف بیان پر پنجاب اسمبلی میں قرارداد منظور کرلی گئی۔ تفصیلات کے مطابق مسلم لیگ ن کے رہنما نہال ہاشمی کے پاک فوج کے خلاف بیان پر پنجاب اسمبلی میں قرارداد منظور کرلی گئی ہے، قرارداد میں بغاوت کا مقدمہ درج کرنے کا مطالبہ کیا گیا ہے، قرارداد پی ٹی آئی کے چوہدری ظہیر الدین نے پیش کی۔ قرارداد میں کہا گیا ہے کہ ایوان نہال ہاشمی کے فوج کے خلاف بیان کی مذمت کرتا ہے، نہال ہاشمی نے ن لیگی کی قیادت کی ترجمان کی کوششش کی، ان کے بیان سے پوری قوم کی دل آزادی ہوئی۔ قرارداد کے مطابق نہال ہاشمی کے خلاف بغاوت کا مقدمہ درج کیا جائے، ایک رکن اسمبلی کی جانب سے قرارداد میں طبی معائنے کی تجویز بھی دی گئی تاہم اسپیکر پنجاب اسمبلی نے طبی معائنے کی تجویز قرارداد میں شامل نہیں کی۔ واضح رہے کہ نہال ہاشمی کے بیان پر پی ٹی آئی سینیٹر فیصل جاوید نے کہا تھا کہ نہال ہاشمی کو ایسی متنازع گفتگو کرتے ہوئے شرم آنی چاہئے۔ ان کا کہنا تھا کہ پاک فوج کے ہوتے ہوئے کسی میں جرأت نہیں کہ پاکستان کو میلی آنکھ سے دیکھے، کیا ماضی کی جنگیں نہال ہاشمی نے لڑی تھیں، پاک فوج کی قربانیوں کی پوری دنیا معترف ہے۔ مزید پڑھیں: نہال ہاشمی کی ہرزہ سرائی، رانا ثنا اللہ نے اظہارِ لاتعلقی کردیا خیال رہے کہ مسلم لیگ ن کے رہنما نہال ہاشمی عدلیہ کے خلاف ہرزہ سرائی پر سزا بھگتنے کے باوجود بھی باز نہ آئے اور انہوں نے پاک فوج کے خلاف بھی ہرزہ سرائی کی تھی۔ comments
