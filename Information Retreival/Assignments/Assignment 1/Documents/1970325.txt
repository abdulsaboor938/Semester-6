<DOCNO>1970325</DOCNO>
<HL>کراچی میں ایڈووکیٹ کا قتل، ملک بھر میں وکلا کی ہڑتال ، احتجاجی ریلیاں</HL>
<AUTHOR>نوائے وقت</AUTHOR>
<DATELINE> Pakistan 2015-09-01 04:51:26+05</DATELINE>
<TEXT>لاہور (نوائے وقت نیوز) کراچی میں وکیل امیر حیدر شاہ کے قتل کیخلاف پیر کو وکلا نے ملک بھر میں ہڑتال کی اور عدالتوں کا مکمل بائیکاٹ کیا۔ وکلا نے کراچی سمیت مختلف شہروں میں احتجاجی ریلیاں نکالیں۔ وکلا نے مطالبہ کیا کہ امیر حیدر شاہ کے قاتلوں کو فوری گرفتار کیا جائے۔ وکلا کی ہڑتال کے باعث مقدمات سائلین کو شدید مشکلات کا سامنا کرنا پڑا۔</TEXT>
