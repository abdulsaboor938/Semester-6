<DOCNO>1557544</DOCNO>
<HL>ملکی سالمیت کیخلاف نواز شریف کے بیان پر سنی تحریک کا صوبے بھر میں احتجاج، ریلیاں</HL>
<AUTHOR>نوائے وقت</AUTHOR>
<DATELINE> Pakistan 2018-05-16 05:59:02+05</DATELINE>
<TEXT>لاہور (سپیشل رپورٹر) ملکی سالمیت کے خلاف نواز شریف کے بیان پر سنی تحریک کے پنجاب بھر میں احتجاجی مظاہرے اور ریلیاں نکالی گئیں جبکہ لاہور میں پریس کلب کے باہر احتجاجی مظاہرہ کیا گیا۔ مظاہرے سے خطاب کرتے ضلعی صدر سردار محمد طاہر ڈوگر نے کہا کہ پاکستان کے دفاع، سلامتی اور استحکام کیلئے پوری قوم متحد ہے۔ نواز شریف ملک کیلئے سکیورٹی رسک خطرہ بن چکے ہیں۔ پاک فوج اور اداروں کی ساخت کو مجروح کر کے نواز شریف غیرملکی قوتوں کو خوش کر رہے ہیں۔ عالمی طاقتیں پاک فوج کو بدنام کرنے کیلئے نواز شریف کو استعمال کر رہی ہیں نواز شریف ملک دشمنی میں تمام حدوں کو اپر کر چکے ہیں۔ ان کے خلاف فوری غداری کا مقدمہ درج کیا جائے۔ اگر ایم کیو ایم کے سربراہ الطاف حسین پر غداری کا مقدمہ درج کیا جا سکتا ہے تو نواز شریف پر کیوں نہیں۔ اس موقع پر سنی تحریک کے رارکان رابطہ کمیٹی شیخ محمد نواز قادری۔، قاری ریاض ہزاروی نے خطاب کیا کہ نواز شریف کی شہریت منسوخ، غداری کا مقدمہ درج کرتے فوری ملک بدر کر کے بھارت روانہ کیا جائے۔</TEXT>
