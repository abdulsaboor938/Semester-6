فیصل آباد میں 2 بہنوں کے قتل کی لرزہ خیزواردات
فیصل آباد : صوبہ پنجاب کے شہر فیصل آباد میں دو بہنوں کے قتل کی لرزہ خیزواردات نے علاقے میں خوف وہراس پھیلا دیا۔ تفصیلات کے مطابق فیصل آباد کے علاقے امین پارک میں دو بہنوں کو تیز دھار آلے سے گلہ کاٹ کرقتل کردیا گیا۔ پولیس حکام کے مطابق صبا اور ثناء نامی دونوں خواتین آپس میں بہنیں تھیں جن کی شادی دو بھائیوں سے ہوئی تھی، مقتولہ بہنوں کے شوہر گھر کو تالا لگا کر کام پرگئے تھے۔ پولیس کا کہنا ہے کہ ابتدائی تحقیقات کے مطابق دونوں بہنوں کو ہاتھ پاؤں باند ھ کرتیزدھارآلے سے قتل کیا گیا، دونوں کی لاشیں پہلی اور دوسری منزل سے ملیں۔ پولیس حکام نے دونوں لاشیں تحویل میں لے کر پوسٹ مارٹم کے لیے الائیڈ اسپتال منتقل کردیں جبکہ مقتولہ بہنوں کے شوہر سرور اور اکرم کو حراست میں لے کر تفتیش شروع کردی ہے۔ لاہور : جائیداد کی لالچ میں بیٹے نے دادی اور باپ کو قتل کردیا یاد رہے کہ گزشتہ ہفتےلاہور میں ستر سالہ ماں اور پینتالیس سالہ بیٹے کو چھری کے وار سے قتل کردیا گیا تھا، قاتل کوئی اور نہیں بیٹا نکلا تھا، ملزم نے ملازموں کے ساتھ مل کر دادی اور اور باپ کو قتل کیا تھا۔ comments
