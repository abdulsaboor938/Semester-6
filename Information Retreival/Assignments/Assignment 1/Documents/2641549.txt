<DOCNO>2641549</DOCNO>
<HL>عمان ،شامی پناہ گزین عورتوں کی جبری شادیوں کا انکشاف،کیمپوں میں پناہ گزین کم عمر لڑکیوں اور خواتین کی جبری شادی بھی کروائی جاتی ہے ،رپورٹ</HL>
<AUTHOR>اردو پوائنٹ</AUTHOR>
<DATELINE> Pakistan 2013-12-04 14:04:30+05</DATELINE>
<TEXT>عمان (اُردو پوائنٹ تازہ ترین اخبار۔ 4 دسمبر 2013ء)شام میں کام کرنے والے امدادی کارکن اور خیراتی اداروں نے انکشاف کیا ہے کہ شامی پناہ گزین لڑکیوں اور خواتین کو جبری شادیوں اور جسم فروشی کے گھناونے کاروبار میں ملوث کیا جارہا ہے۔اردن میں شامی مہاجرین کے ساتھ کام کرنے والی تنظیموں کے مطابق شام کی جنگ میں متاثرہ عورتوں کو جنسی مقاصد کے لئے استعمال کیا جارہا ہے۔ () کیمپوں میں پناہ گزین کم عمر لڑکیوں اور خواتین کی جبری شادی بھی کروائی جاتی ہے۔اردن میں شامی مہاجرین کے ساتھ کام کرنے والی تنظیموں کے مطابق یہ شادیاں رجسٹرڈ نہیں ہوتیں بلکہ سعودی عرب اور دیگر ممالک سے آنے والے لوگ ان کے کیمپ میں جا کر انہیں پسند کرتے ہیں اور جبری شادی کرکے پھر کچھ عرصہ بعد چھوڑ دیتے ہیں۔ رپورٹ کے مطابق ایک بچی کئی کئی بار خریدی اور بیچی جاتی ہے۔</TEXT>
