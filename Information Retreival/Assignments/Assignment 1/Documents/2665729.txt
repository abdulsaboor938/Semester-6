<DOCNO>2665729</DOCNO>
<HL>پاک فوج سے اظہار یکجہتی کیلئے ق لیگ کے احتجاجی مظاہرے، ریلیاں</HL>
<AUTHOR>اردو پوائنٹ</AUTHOR>
<DATELINE> Pakistan 2014-05-25 16:28:05+05</DATELINE>
<TEXT>کراچی(اُردو پوائنٹ اخبار تازہ ترین۔25مئی۔2014ء) پاک فوج کیساتھ اظہار یکجہتی کیلئے مسلم لیگ ق آج ملک بھر کے گیارہ شہروں میں احتجاجی مظاہرے اور ریلیاں نکال رہی ہے۔ () پاک فوج سے اظہار یکجہتی کیلئے مسلم لیگ ق کے زیر اہتمام کراچی میں شاہراہ فیصل کارساز سے پریس کلب تک ریلی نکالی جائے گی، گھوٹکی میں ماتھیلو چوک سے پریس کلب،دادو میں ایس پی چوک سے پریس کلب،جبکہ جیک آباد کے پہنور ہاؤس سے پریس کلب تک ریلی کا انعقاد کیا گیا ہے۔ پنجاب کے شہر ننکانہ صاحب میں ننکانہ چوک سے گرو نانک چوک تک ریلی نکالی جائے گی،مسلم لیگ قاف کے رہنماؤں کا کہنا ہے کہ ٹوبہ ٹک سنگھ، لیہ سمیت ملک کے گیارہ شہروں میں پاک فوج سے اظہار یکجہتی کیلئے ریلیاں نکالی جا رہی ہیں۔</TEXT>
