<DOCNO>31795</DOCNO>
<HL>گستاخانہ خاکے ، ملتان سمیت مختلف شہروں میں وکلاء کی ہڑتال ، شہر شہر احتجاج</HL>
<AUTHOR>روزنامہ پاکستان</AUTHOR>
<DATELINE> Pakistan 2018-09-01 04:16:21+05</DATELINE>
<TEXT>ملتان ‘ وہاڑی ‘ ڈیرہ غازیخان ‘ رحیم یار خان ‘ راجن پور ( وقائع نگار ‘ سٹی رپورٹر ‘ نمائندگان ) ہائیکورٹ بار ایسوسی ایشن ملتان کی جانب سے گستاخانہ خاکوں کیخلاف ارجنٹ مقدمات کی سماعت کے بعد ہڑتال کی گئی اور وکلاء مقدمات کی پیروی کیلئے عدالتوں میں پیش نہ ہوئے جس کے باعث بیشتر مقدمات (بقیہ نمبر8صفحہ12پر ) کی سماعت ملتوی کردی گئی ہے۔ اس ضمن میں بار عہدیداران کے مطابق گستاخانہ خاکوں کی اشاعت کی روک تھام کیلئے حکومت کو موثر پالیسی بنانا ہوگی تاکہ آئندہ کوئی بھی شخص ایسی حرکت کرنے سے پہلے ہزار بار سوچے اور مسلمانوں کے جذبات مجروح نہ ہوسکیں۔میلسی سے سپیشل رپورٹر کے مطابق ڈسٹرکٹ بار ایسوسی ایشن مظفرگڑھ نے پنجاب بار کونسل کی اپیل پر جمعہ کے روز گستاخانہ خاکوں کے خلاف فل ڈے ہڑتال کی اور عدالتی بائی کاٹ کیا. مظفر گڑھ سے نامہ نگار کے مطابق ڈسٹرکٹ بار ایسوسی ایشن مظفرگڑھ نے پنجاب بار کونسل کی اپیل پر جمعہ کے روز گستاخانہ خاکوں کے خلاف فل ڈے ہڑتال کی اور عدالتی بائی کاٹ کیاعلاوہ ازیں مذہبی جماعتوں نے ہالینڈ کے خلاف یوم احتجاج منانے کا فیصلہ منسوخ کردیا اور ریلیاں ، احتجاجی مظاہرے نہیں ہوئے ،مذہبی جماعتوں نے گزشتہ روز یوم احتجاج کی کال دی ہوئی تھی جو کہ رات گئے تک ہالینڈ کی جانب سے گستاخانہ خاکوں کے مقابلے کو منسوخ کرنے کے اعلان کے بعد مظاہروں اور احتجاجی ریلیوں کو منسوخ کردیا گیا ۔تاہم چند ایک مساجد کے باہر نماز جمعہ کے بعد پرامن احتجاج کیا گیا ۔اس حوالے سے حکومتی کاوشوں کو بھی سراہا گیا ۔ جبکہ اپیکا ہیلتھ و آل پاکستان پیرا میڈیکل سٹاف ہیلتھ فیڈریشن نے گستاخانہ خاکوں کیخلاف احتجاجی ریلی نکالی جو محکمہ صحت دفتر سے شروع ہوکر چوک کچہری پر اختتام پذیر ہوئی ، احتجاجی ریلی میں کلیم سیرانی ، اے ڈی کنول،رخسانہ انور،مظہر نواز، عمران یوسف ودیگر شریک ہوئے، مظاہرین نے اس موقع پر کہا کہ حرمت رسول پرجان قربان کریں گے،اوا?ئی سی ناپاک جسارت کرنیوالوں کیخلاف سخت اقدام اٹھائے اور ایسے ممالک سے سفارتی تعلقات منقطع کئے جائیں اور گستاخی کی جسارت کرنیوالوں کو عبرت کا نشان بنادیا جائے،نبی پاک پرایمان مسلمان کی زندگی ہے ،اس موقع پر مظاہرین نے بینرز بھی اٹھارکھے تھے۔ مظفر گڑھ ‘ دائرہ دین پناہ ‘ ٹھٹھہ صادق آباد ‘ کوٹ ادو ‘ شاہ جمال ‘ کبیروالا ‘ تونسہ شریف فتح پاور اور دیگر شہروں میں گستاخانہ خاکوں کیخلاف احتجاجی مظاہرے ہوئے ، جبکہ مقررین نے کہا کہ حکومت اقوام متحدہ میں اس سلسلے کو اٹھائے اور مستقبل کیلئے مضبوط حکمت عمل بنانے کیلئے مسلمانوں ممالک سے رابطے کیے جائیں تاکہ کسی بھی شخص میں گستاخانہ حرکت کی جرات نہ ہوسکے مظاہرین نے مزید کہا کہ اب تک حکومتی اقدامات قابل تحسین ہیں۔</TEXT>
