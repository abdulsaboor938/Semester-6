<DOCNO>2554843</DOCNO>
<HL>ملک بھر کی عدالتوں میں مکمل ہڑتال</HL>
<AUTHOR>اردو پوائنٹ</AUTHOR>
<DATELINE> Pakistan 2010-02-15 12:32:16+05</DATELINE>
<TEXT>اسلام آباد(اُردو پوائنٹ تازہ ترین۔15فروری2010ء) وکلاءرابطہ کونسل کی اپیل پر وکلاء نے سپریم کورٹ سمیت ملک بھر میں عدالتی کارروائیوں کا بائیکاٹ کیا جبکہ پاکستان بار کونسل نے بائیکاٹ کو غیرضروری قرار دیتے ہوئے اپیل مسترد کردی، بائیکاٹ کے حامی اور مخالف گروپوں میں کشیدگی پائی گئی ۔اسلام آباد میں شاہراہ دستور پر وکلاءکی جنرل باڈی کا اجلاس منعقد ہونا تھا تاہم بارش کے باعث یہ اجلاس سپریم کورٹ بلڈنگ میں منعقد ہوا ۔ اس موقع پر سپریم کور ٹ بار ایسوسی ایشن کے صدر قاضی انور نے کہا کہ عدلیہ پر کسی صورت شب خون برداشت نہیں کیا جائے گا ۔ اس موقع چیف جسٹس کے حق میں اور حکومت کے خلاف شدید نعرے بازی کی گئی ۔لاہور میں وکلا رابطہ کونسل کے ارکان نے عدالتی کارروائیوں کا مکمل بائیکاٹ کیا جبکہ چیف جسٹس لاہور ہائی کورٹ خواجہ محمد شریف کی سربراہی ججز نے عدالتیں نہ لگانے اور اہم مقدمات کی سماعت اپنے چیمبرز میں فیصلہ کیا۔ () اس ضمن میں ہوئے اجلاس میں موجودہ صورتحال کے حوالے سے فیصلے کئے گئے۔ لاہور ہائی کورٹ بار ایسوسی ایشن کے اجلاس میں وکلاءدو حصوں میں بٹ گئے ، ایک گروپ صدر زرداری جبکہ دوسرا چیف جسٹس کے حق میں نعرے بازی کرتا رہا ۔ نعرے بازی کا سلسلہ آدھے گھنٹہ جاری رہنے کے بعد اجلاس ہنگامہ آرائی کی نظر ہو گیا ۔کراچی میں سندھ ہائی کورٹ ،ملیر بار اور سٹی کورٹ میں عدالتی کارروائیون کا بائیکاٹ رہا تاہم پیپلز لایرئز فورم نے احتجاج ریکارڈ کراتے ہوئے صدر آصف زرداری کے حق میں نعرے لگائے اور ریلی نکالی۔ سندھ ہائی کورٹ بار ایسوسی ایشن کا اجلاس ہوا جس میں صدر کی جانب سے ججوں کی تقری کے خلاف قرار داد منظور کی گئی۔ادھر راولپنڈی میں بھی وکلا رابطہ کونسل کی اپیل پر عدالتوں کا مکمل بائیکاٹ رہا۔وکلاءکی جانب سے ریلیاں نکالی گئیں اور بعض سڑکوں پر ٹائر جلا کر ٹریفک معطل کر دیا گیا ۔فیصل آباد میں بھی مکمل وکلاءنے عدالتوں کا بائیکاٹ کیا ہے ، فیصل آباد میں بھی وکلاءکے دو دھڑے بن گئے ،مقامی وکلاءرہنما چوہدری محمد اکرام نے اے آر وائی نیوزکو بتایا کہ عدلیہ ملک کا اہم ستون ہے اور اس کا احترام کرنا چاہیے ۔ بلوچستان میں بھی ججز کی تعیناتی کے حوالے سے حکومتی اقدامات کے خلاف عدالتی کارروائیوں کا بائیکاٹ کیا گیا ۔بلوچستان بار ایسوسی ایشن کے صدر بازمحمدکاکڑ کے مطابق ججز کی تعیناتی کے حوالے سے حکومتی اقدامات کےخلاف بلوچستان میں بھی عدالتی کارروائیوں کا بائیکاٹ کیا جارہا ہے۔اٹھارہ فروری کو بلوچستان کے وکلاء عدلیہ کے ساتھ یوم یکجہتی منائیں گے۔عدالتی بائیکاٹ کے باعث سائلوں کومشکلات کا سامنا کرنا پڑا تاہم بلوچ بارایسوسی ایشن نے بائیکاٹ سے لاتعلقی اختیار کی اور ان کے وکلا عدالتوں میں پیش ہوئے۔</TEXT>
