<DOCNO>96531</DOCNO>
<HL>غربت کا خاتمہ ، محنت کشوں اور مزدوروں کو ان کے جائز حقوق دینے سے ہوگا، عاطف رفیق</HL>
<AUTHOR>روزنامہ پاکستان</AUTHOR>
<DATELINE> Pakistan 2018-05-02 03:21:33+05</DATELINE>
<TEXT>لاہور(نمائندہ خصوصی) پاکستان پیپلز پارٹی لاہور کے ڈسٹرکٹ صدر چودھری عاطف رفیق نے کہا ہے کہ غربت کا خاتمہ ، محنت کشوں اور مزدوروں کو ان کے جائز حقوق دینا پیپلز پارٹی کے منشور کا بنیادی نکتہ ہے ویسے بھی اسلام کا نظام عدل ہر ظالم وجابر کیخلاف اور مظلوم مزدور اور محنت کش کی آواز ہے۔انہوں نے کہا کہ سرمایہ دارانہ طبقے کے اقتدار میں آنے سے محنت کش طبقہ اپنے بنیادی حقوق سے محروم ہوچکا ہے مزدوروں کو حقوق دئیے بغیر ملکی ترقی ممکن نہیں ملک کی تعمیر وترقی میں محنت کشوں کا کلیدی کردارہے۔ انہوں نے کہا کہ حکومت کو چاہئے کہ مزدوروں ،محنت کشوں کے حالات ومعیار زندگی بہتر بنانے اور ان کی اجرت و تنخواہوں میں اضافے کا مہنگائی کے تناسب کو سامنے رکھ کر اعلان کرے ۔</TEXT>
