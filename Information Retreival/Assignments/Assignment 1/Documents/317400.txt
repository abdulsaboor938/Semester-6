<DOCNO>317400</DOCNO>
<HL>سوشل میڈیا پر توہین آمیز مواد کیخلاف احتجاجی مظاہرے،ریلیاں ،وکلاء کی ہڑتال</HL>
<AUTHOR>روزنامہ پاکستان</AUTHOR>
<DATELINE> Pakistan 2017-03-12 05:26:31+05</DATELINE>
<TEXT>شجاع آباد،بہاولپور،صادق آباد (نمائندگان) سوشل میڈیا پر توہین آمیز مواد کیخلاف مختلف شہروں میں وکلاء،مذہبی جماعتوں اور طلبہ تنظیموں نے احتجاجی مظاہرے کئے اور ریلیاں نکالیں جبکہ صادق آباد بار کے وکلاء نے ہڑتال کی اس سلسلے میں شجاع آباد سے نمائندہ خصوصی کے مطابق سوشل میڈیا پر توہین رسالت کیخلاف بار ایسوسی ایشن شجاع آباد اور مذہبی جماعتوں کی احتجاجی ریلی نکالی جو تھانہ چوک پر پہنچ کر اختتام پذیر ہوئی تھانہ چوک پر مولانا زبیر صدیقی، صدر بار رانا طفیل احمد نون، جنرل سیکریٹری راؤ عامر(بقیہ نمبر42صفحہ12پر ) لقمان، سرائیکی صوبہ کے مرکزی رہنما ملک اللہ نواز وینس ایڈوکیٹ ، جماعت اسلامی کے ڈاکٹر شبیر حسن بخاری، عاشق علی قادری سمیت تمام وکلاء اور تمام مکاتب فکر سے تعلق رکھنے والوں نے احتجاجی ریلی میں شرکت کی تھانہ چوک پر مقررین نے خطاب کرتے ہوئے انہوں نے کہاکہ جسٹس شوکت عزیز صدیقی توہین رسالت کے مرتکب افراد کے خلاف تاریخی فیصلہ دے کر وہ امت مسلمہ کے ہر دل عزیز بن گئے ہیں توہین رسالت کے مرتکب افراد کو فوری گرفتا ر کر کے سزا دی جائے گستاخ ملعون کے خلاف کاروائی نہ کی گئی تو ملکی حالات خراب ہو جائیں گے ،حکومت فوری طور پر عدالتی فیصلہ پر عملدرآمد کرے اس موقع پر شیخ عبدالباری سمیت انجمن تاجران کے نمائندگان نے بھی شرکت کی ۔بہاولپور سے ڈسٹرکٹ رپورٹر کے مطابق مصطفوی سٹوڈنٹس موومنٹ(MSM) بہاولپور کی جانب سے بہاولپورپریس کلب کے سامنے احتجاجی مظاہرہ کیاکیاگیا جس میں سوشل میڈیا پر گستاخانوں کی جانب سے حضرت محمد ؐ کی گستاخی میں پوسٹ کیے جانے والے مواد ، گروپس اور پیجزپر گستاخانہ مواد پوسٹ کرنے کے حوالے سے پرزور مذمت کی گئی۔اس موقع پر ضلعی صدر ایم ایس ایم بہاولپورعمران یوسف نے کہاکہ ہم حکومت وقت سے مطالبہ کرتے ہیں کہ اس قسم کا مواد پوسٹ کرنے والے گستاخان مصطفی کیخلاف کاروائی کی جائے اور ملزمان کو کیفر کردار تک پہنچا جائے ۔اس موقع پر ضلعی جنرل سیکرٹری چوہدری وسیم جٹ،فراز ہاشمی،شہزاد عباسی،رحمان احمد،عمران کسرا،محمد سلمان،عبدالمنان،شہراز طالب،محمد سہیل،شاکر انقلابی اور MSM کے کارکنان اور خصوصا مدارس کے طلبہ نے کثیر تعداد میں شرکت کی اور حضور سے محبت کا ثبوت دیا۔صادق آباد سے نمائندہ پاکستان کے مطابق بار ایسوسی ایشن کی جانب سے سوشل میڈیا پر گستاخانہ موادکی موجودگی کے خلاف ہڑتال کی گئی اس موقع پروکلاء نے احتجاجی ریلی بھی نکالی جس کی قیادت صدر بار شبیر احمد خالطی جنرل سیکرٹری بار ایسوسی ایشن جام فخرالدین لارڑ نے کی جبکہ ریلی میں سردار اسلم خاں دھکڑ،سابق صدور بار عبدالمجید رحمانی،عبدالخالق ولانہ،سعید ثاقب چوہدری،خالق ارشد چوہدری،سید مختارالحسن گل ،رئیس در محمد خالطی،خان عدنا ن مصطفی خان،زبیر عباس ،وقاص ارشد،سمیت دیگر وکلاء کی کثیر تعدادنے شرکت کی اس موقع پر وکلاء حرمت رسول پر جان بھی قربان ہے کے فلک شگاف نعرے بلند کرتے رہے ریلی عدالت چوک،بلدیہ روڈ،موٹر سائیکل مارکیٹ،ریلوے روڈ اور قائد اعظم روڈ سے ہوتی ہوئی کچہری واپس پہنچ کر اختتام پزیر ہوئی ۔</TEXT>
