<DOCNO>2250547</DOCNO>
<HL>گستاخانہ فلم کیخلاف ملک گیر مظاہرے‘ کئی شہروں میں جلاﺅ گھیراﺅ ۔ متعدد عمارتیں ‘ گاڑیاں نذر آتش‘27 جاں بحق سینکڑوں زخمی</HL>
<AUTHOR>نوائے وقت</AUTHOR>
<DATELINE> Pakistan 2012-09-22 05:12:27+05</DATELINE>
<TEXT>لاہور + اسلام آباد + کراچی + پشاور+ کوئٹہ (خصوصی نامہ نگار + خبرنگار + نمائندہ خصوصی+ نامہ نگار+ سپیشل رپورٹر + بیورو رپورٹ+ نوائے وقت نیوز) گستاخانہ فلم اور گستاخانہ خاکوں کے خلاف ملک بھر میں شدید احتجاج کیا گیا۔ لاہور، کراچی، پشاور، اسلام آباد میں پولیس سے جھڑپیں ہوئیں۔ کراچی اور پشاور کے مختلف علاقوں میں فائرنگ اور جھڑپوں میں پولیس اہلکاروں سمیت 26 افراد جاں بحق اور سینکڑوں افراد زخمی ہو گئے۔ کراچی میں 110 سے زائد، پشاور میں 65 سے زائد، لاہور میں 70، اسلام آباد میں بھی متعدد افراد زخمی ہوئے۔ کراچی میں 20 اور پشاور میں 7 افراد جاں بحق ہوئے۔ کراچی میں ایک پولیس اہلکار جاں بحق ہوا۔ لاہور میں امریکی قونصل خانے پر دھاوا بولا گیا۔ پولیس سے جھڑپیں ہوئیں۔ پولیس چوکی نذرآتش کی گئی۔ کراچی میں 5 سینما، 6 بنک، 10 پولیس موبائلز، متعدد گاڑیاں ، 7 دکانیں نذر آتش کردی گئیں، دفاتر میں توڑ پھوڑ کی گئی۔ پشاور میں 2 سینما نذر آتش کئے گئے۔ دکانوں اور دفاتر میں توڑ پھوڑ کی گئی۔ راولپنڈی میں کئی گاڑیاں نذر آتش کر دی گئیں۔ ملک گیر مظاہروں میں سیاسی، سماجی رہنماﺅں، تاجر، طلبہ تنظیموں اور مدارس کے طلبہ نے حصہ لیا۔ اسلام آباد میں مظاہرین دیوہیکل رکاوٹیں توڑ کر ریڈ زون پہنچنے میں کامیاب ہو گئے، علاقہ میدان جنگ بن گیا، زبردست احتجاجی مظاہرہ کیا گیا۔ مظاہرین نے فیض آباد کے قریب سی این جی سٹیشن، شمس آباد کے قریب پٹرول پمپ کو آگ لگا دی، 20سے زائد گاڑیاں توڑ دیں، ایک پٹرول پمپ میں توڑ پھوڑ کی، متعدد پولیس چوکیاں نذر آتش کر دیں، کئی افراد زخمی ہوئے جن میں زیادہ تعداد پولیس اہلکاروں کی ہے۔ لاہور، اسلام آباد، راولپنڈی، پشاور، کراچی اور دیگر شہروں میں پولیس اور مظاہرین کے درمیان شدید جھڑپیں ہوئیں۔ پولیس نے مظاہرین کو منتشر کرنے کیلئے شدید لاٹھی چارج، شیلنگ اور ہوائی فائرنگ کی۔ اسلام آباد میں مظاہرین پر ہیلی کاپٹر کے ذریعے شیلنگ کی گئی۔ پشاور میں مشتعل مظاہرین نے تین سینما گھر وں کو آگ لگا دی پولیس کی۔ فائرنگ سے نجی ٹی وی کا کیمرہ مین محمد عامر جاں بحق اور متعدد افراد زخمی ہوگئے۔ پشاور میں جمہ کی صبح کا آغاز پرتشدد احتجاج سے ہوا۔ مشتعل مظاہرین مختلف شاہراہوں پر نکل آئے اور باچاخان روڈ، یونیورسٹی روڈ اور صدر کے علاقوں میں ہنگامہ آرائی کا سلسلہ شروع ہوگیا۔ مشتعل مظاہرین نے جی ٹی روڈ پر ٹائروں کو آگ لگا دی۔ مظاہرین نے پتھراﺅ اور ڈنڈوں سے متعدد گاڑیوں کے شیشے توڑ دئیے، امریکی اشتہاری کمپنیوں کے سائن بورڈ اکھاڑ کر پھینک دیئے۔ مظاہرین خیبر پی کے چیمبر آف کامرس کی عمارت میں گھس گئے اور توڑ پھوڑ کی۔ شہر کے تمام چھوٹے بڑے تجارتی مراکز بند اورٹرانسپورٹ غائب رہی۔ جی ٹی روڈ میدان جنگ بنا رہا۔ مظاہرین کو منتشر کرنے کیلئے پولیس نے لاٹھی چارج کیا۔ آنسوگیس کی شیلنگ اور ہوائی فائرنگ کی۔ مظاہرین نے پتھراﺅ کیا۔ مظاہرین نے جی ٹی روڈ پر واقع شبستان سینما فردوس سینما پر دھاوا بول دیا اور توڑ پھوڑ کے بعد اسے آگ لگا دی۔ یہاں گارڈ کی فائرنگ سے تین افراد زخمی ہوئے۔ دوسرے واقعہ میں مظاہرین نے فحش فلمیں دکھانے کے حوالے سے بدنام سینما گھر شمع کو نذرآتش کردیا۔ یونیورسٹی روڈ پر مظاہرین نے پولیس پر پتھرا ﺅکیا جس کے جواب میں پولیس نے شیلنگ اور ہوائی فائرنگ کی۔ مظاہرین نے جنرل بس سٹینڈ کے سامنے گاڑیوں پر پتھراﺅکیا جس کے نتیجے میں کئی گاڑیوں کو نقصان پہنچا۔ لاہور میں مال روڈ پر مظاہرین اور پولیس کے درمیان شدید جھڑپیں ہوئیں۔ مظاہرین کو منتشر کرنے کیلئے لاٹھی چارج اور شیلنگ کی۔ پتھراﺅ اور شیلنگ سے 4 افراد زخمی ہوگئے۔ مظاہرین اور پولیس کے درمیان جھڑپوں سے مال روڈ میدان جنگ بنا رہا۔ مظاہرین نے امریکی قونصلیٹ کی طرف پیشقدمی کی کوشش کی۔ مظاہرین کے پتھراﺅ سے ایک کیمرہ مین زخمی ہوگیا۔ ایجرٹن روڈ پر مظاہرین نے بنکوں پر پتھراﺅ کیا اور شیشے توڑ دئیے۔ راولپنڈی میں مظاہرین پر پولیس نے ربڑ کی گولیاں فائر کیں۔ مشتعل مظاہرین نے 2 کنٹینرز اور ایک ٹرک کو آگ لگا دی۔ فیض آباد پل کے قریب مظاہرین نے پولیس چوکی کو آگ لگا دی۔ پشاور کے خیبر ٹیچنگ ہسپتال میں لائے گئے 2 زخمیوں میں سے ایک چل بسا۔ اسلام آباد میں ریڈزون کے داخلی مقام پر پولیس نے مظاہرین پر لاٹھی چارج کیا اور پھر آنسو گیس کی شیلنگ کی۔ ایمبیسی روڈ پر پولیس اور مظاہرین کے درمیان شدید جھڑپیں ہوئیں۔ اسلام آباد کے مختلف سیکٹرز کی مساجد، دینی مدارس، مذہبی و سیاسی جماعتوں کے کارکنوں نے بھی نماز جمعہ کے بعد احتجاجی ریلیاں نکالیں۔ احتجاجی ریلیوں کے شرکاءنعرے لگا رہے تھے کہ امریکہ اس واقعہ پر پوری مسلم امہ سے معافی مانگے۔ ایک ہیلی کاپٹر مسلسل اسلام آباد کی فضا سے احتجاجی ریلیوں کی نگرانی کرتا رہا۔ جماعت اسلامی اور شباب ملی کے کارکنوں کی بہت بڑی تعداد اپنی جماعت کے پرچموں کے ساتھ احتجاجی ریلی میں شامل ہوئے۔ کراچی میں جمعیت علمائے اسلام کی ریلی بنوری ٹاﺅن سے نمائش چورنگی پہنچی۔ سلطان آباد میں مشتعل افراد نے امریکی قونصل خانے کی طرف مارچ کیا۔ مظاہرین کو منتشر کرنے کیلئے پولیس نے شیلنگ کی۔ ڈنڈے اور لاٹھی بردار مشتعل افراد نے شدید ہنگامہ آرائی کرتے ہوئے سڑکوں پر ٹائر جلائے۔ محمد حسین محنتی کی قیادت میں جماعت اسلامی نے ریلی نکالی۔ اس موقع پر ریلی سے خطاب کرتے ہوئے محمد حسین محنتی نے کہا کہ امریکہ مسلمانوں کیخلاف مستقل سازشیں کررہا ہے۔ امریکہ نے مذہبی اور ثقافتی جنگ کا آغاز کردیا ہے۔ مشتعل افراد نے خداداد چورنگی پر گاڑیوں پر پتھراﺅ کیا۔ مختلف مساجد سے نکلنے والی ریلیاں شارع پاکستان پہنچ گئیں۔ سلطان آباد میں مظاہرین نے پی آئی ڈی سی پر رکھے کنٹینرز ہٹا کر راستہ بنالیا۔ ملک بھر میں تمام کاروباری مراکز، مارکیٹیں، ٹرانسپورٹ، پٹرول پمپ اور سی این جی سٹیشن بند رہے۔ کراچی میں مختلف مذہبی و سیاسی جماعتوںکے احتجاجی مظاہرے ہوئے مظاہرین پی آئی ڈی سی سے امریکی قونصل خانے کی جانب گئے۔ پی آئی ڈی سی، صدر، ایم اے جناح روڈ سمیت مختلف علاقوں میں مشتعل افراد کی جانب سے احتجاج کی آڑ میں جلاﺅ گھیراﺅ کیا گیا۔ 5 سینماﺅں، متعدد بنکوں، سرکاری عمارتوں، پولیس موبائلوں سمیت کئی گاڑیوں کو بھی آگ لگا دی گئی۔ مشتعل افراد کی جانب سے سول ہسپتال کی ایمرجنسی میں ہنگامہ آرائی اور توڑ پھوڑ بھی کی گئی جس کے بعد ڈاکٹروں نے کام بندکردیا، دوسری جانب پولیس نے ایم اے جناح روڈ پر مظاہرین کومنتشر کرنے کیلئے فائرنگ کی۔ پی آئی ڈی سی پر مشتعل مظاہرین کی جانب سے احتجاج کی آڑ میں لوٹ مار اور جلاﺅ گھیراﺅ کا سلسلہ جاری رہا۔کراچی میں وزیراعلیٰ ہاﺅس کے سامنے3 پولیس موبائلوں کوآگ لگا دی گئی، پولیس نے متعدد افراد کو حراست میںلے لیا۔ بڑی تعداد میں مشتعل افراد نے پی آئی ڈی سی پر پولیس چوکی کو بھی آگ لگا دی گئی۔ فائیو سٹار ہوٹل کے شاپنگ ایریا میں توڑ پھوڑ کی گئی۔ پولیس اور انتظامیہ بے بس ہو گئی۔ بولٹن مارکیٹ میں بکتر بند گاڑیوں کو آگ لگا دی گئی۔ پشاورمیں سرحد چیمبر آف کامرس کے اخاطے میں بنک کو آگ لگا دی گئی۔ احاطے میں کھڑی 7 گاڑیاں اور 3 موٹر سائیکلیں جلادی گئیں۔ چاچا یونس پارک میں بھی ہنگامہ آرائی کی گئی جس کے دوران وہاں لگے جھولے توڑ دئیے گئے۔ مشتعل افرادنے دکان کو آگ لگا دی بمبینو سینما کے قریب مظاہرین اور پولیس میں جھڑپیں ہوئیں۔ مشتعل افراد نے جیکسن تھانے پر حملہ کر دیا وہاں سے اسلحہ چھین لیا۔ کراچی میں مظاہرین نے نجی ٹی وی کی گاڑی پر دھاوا بول کر عملے کو تشدد کا نشانہ بنایا۔ اسلام آباد میں ایمبسی روڈ پر بعض افراد کو گرفتار کر لیا گیا۔ لاہور میں نماز جمعہ کے بعد مال روڈ، ایجرٹن روڈ، ایمپریس روڈ سمیت کئی علاقوں میں پولیس اور مظاہرین میں شدید جھڑپیں ہوئیں۔ جھڑپوں میں 7 پولیس اہلکاروں سمیت 23 افراد زخمی ہوئے۔ مظاہرین رکاوٹیں توڑتے امریکی قونصل خانہ کے باہر پہنچ گئے اور پولیس پر پتھراﺅ کیا۔ پولیس نے لاٹھی چارج کیا، فائرنگ کی اور آنسو گیس پھینکی۔ تحریک انصاف کی ریلی پر شیلنگ سے محمود الرشید سمیت درجنوں کارکن شدید زخمی ہو گئے۔ جماعت اسلامی کی ریلی کی قیادت ڈاکٹر وسیم اختر نے کی۔ انہوں نے خطاب میں کہا کہ کسی بھی مسلمان کا ایمان نبی اکرم کی محبت کے بغیر مکمل نہیں ہوتا۔ گستاخانہ فلم بنانے والے ملعون فلمساز کو پھانسی دی جائے، امریکہ معافی مانگے۔ پولیس نے مسجد شہدائ، پنجاب اسمبلی، فیصل چوک کے درمیان مال روڈ پر کنٹینر اور خاردار تاروں سے علاقہ کو نوگو ایریا بنا دیا۔ لاہور میں امریکی قونصلیٹ پر مظاہرین کا دباﺅ بڑھتے ہی رینجرز طلب کی گئی۔ رینجرز کے جوان بھی قونصلیٹ کی حفاظت کرتے رہے۔ ڈائریکٹر جنرل رینجرز نے خود بھی امریکی قونصلیٹ کا دورہ کیا تاہم شام کو رینجرز کو واپس بھیج دیا گیا۔ مردان کینٹ میں مشتعل مظاہرین نے چرچ پر حملہ کر کے اس میں توڑ پھوڑ کر کے آگ لگا دی۔ اسلام آباد میں مظاہرین نے ترنول تھانہ پر دھاوا بول دیا اور تھانے میں کھڑی 15 گاڑیاں نذر آتش کر کے تھانے کو آگ لگا دی۔ جھڑپ میں 5 پولیس اہلکار زخمی ہو گئے۔ بہارہ کہو میں 10 ہزار سے زائد افراد نے احتجاج کیا، اوباما کا پتلا نذر آتش کر دیا۔ اسلام آباد پولیس کے مطابق 30 ہزار افراد مظاہرے میں شریک تھے۔ یہاں جھڑپوں میں دو سب انسپکٹروں سمیت 40 افراد زخمی ہوئے۔ راولپنڈی میں ایس ایس پی آپریشنز اختر عباس اور پولیس افسروں کی 3 گاڑیوں سمیت 5 گاڑیاں نذر آتش کر دیں۔ امریکی فاسٹ فوڈ چین کے ایف سی نے پاکستان میں عارضی طور پر اپنے ریسٹورنٹ بند کرنے کا اعلان کر دیا ہے۔ کے ایف سی کے ترجمان کے مطابق وہ ایسا احتیاطاً کر رہے ہیں۔ دوسری جانب ٹرانسپورٹروں نے کراچی میں آج بھی ٹرانسپورٹ سروس بند رکھنے کا اعلان کیا ہے۔ حیدر آباد، کوئٹہ، ملتان میں بھی مکمل ہڑتال رہی۔ ٹرانسپورٹ کا پہیہ جام رہا۔ متعدد گاڑیاں نذر آتش کر دی گئیں۔ شرپسندوں نے حیدر آباد پریس کلب پر حملہ کیا، توڑ پھوڑ کی، 5 صحافی زخمی ہو گئے۔ جرمنی میں سینکڑوں افراد نے پرامن مظاہرہ کیا، لندن میں 100 سے زائد مسلمانوں نے فرانسیسی سفارتخانہ کے باہر گستاخانوں خاکوں کے خلاف احتجاج کیا، فرانس نے اندرون و بیرون ملک اپنے سفارتخانوں کو الرٹ کر لیا ہے۔ بنگلہ دیش، لبنان، سری لنکا، ملائشیا، انڈونیشیا، تیونس، مصر، آسٹریلیا میں بھی مظاہرے کئے گئے۔  لاہور + گوجرانوالہ + شیخوپورہ (خصوصی نامہ نگار + خبرنگار + نمائندہ خصوصی + نامہ نگار خصوصی) گستاخانہ فلم کے خلاف ملک بھر کی دینی، سیاسی، سماجی، تاجر، طلبہ تنظیموں، مدارس و دیگر نے گزشتہ روز ملک گیر یوم احتجاج منایا ملک بھر میں مظاہرے ، ریلیاں نکالیں اور حرمت رسول مارچ کئے۔ احتجاج کی کال تحریک حرمت رسول، جماعة الدعوة، جمعیت علماءپاکستان، جماعت اسلامی، دفاع پاکستان کونسل، سنی اتحاد کونسل، جماعت اہلحدیث، مجلس وحدت مسلمین، مرکزی جمعیت اہلحدیث، جماعت اسلامی، ملی یکجہتی کونسل، جے یو آئی (ف)، سنی تحریک، عالمی تنظیم اہلسنت، اہلسنست والجماعت، جامعہ نعیمیہ اور دیگر جماعتوںنے دی تھی۔ تفصیلات کے مطابق لاہور، پشاور، اسلام آباد، کوئٹہ سمیت ملک بھر میں دینی جماعتوں نے مظاہرے کئے اور ریلیاں نکالیں۔ کراچی میں سینکڑوں مقامات پر ریلیاں نکالی گئیں۔ ملک بھر میں لاکھوں افراد ”غلامی رسول میں موت بھی قبول ہے“ کے نعرے لگاتے ہوئے سڑکوں پر نکل آئے، امریکی پرچم اور ملعون فلمساز اور پادری ٹیری جونز کے پتلے نذر آتش کئے گئے۔ مقررین نے خطاب کرتے ہوئے کہا کہ شان اقدس میں گستاخی دنیا کی سب سے بڑی دہشت گردی ہے۔ مسلمان دہشت گردی روکنے کیلئے جہاد کا راستہ اختیارکریں۔ مسلمان اقوام عالم سے الگ ہو کر الگ اقوام متحدہ تشکیل دیں۔لاہور میں 200 مقامات پر مظاہرے کئے گئے اور ریلیاں نکالی گئیں۔ دفاع پاکستان کونسل، تحریک حرمت رسول، جماعةالدعوة کے زیر اہتمام پورے ملک کے درودیوار حرمت رسول پر جان بھی قربان ہے اور گستاخان رسول کی ایک سزا سر تن سے جداکے نعروں سے گونج اٹھے۔ مولانا سمیع الحق، حافظ محمد سعید، جنرل (ر) حمید گل، اعجاز الحق، عبدالرحمن مکی و دیگر نے کہا ہے کہ نبی اکرم کی شان اقدس میں گستاخی دنیا کی سب سے بڑی دہشت گردی ہے، مسلمان صلیبیوں و یہودیوں کی دہشت گردی روکنے کیلئے جہاد کا راستہ اختیار کریں۔ توہین آمیز فلم بنانے اور چلانے والے ہر گستاخ کو پھانسی کے پھندے پر لٹکایا جائے اور عالمی سطح پر توہین انبیاءکی سزا موت کا قانون پاس کیا جائے۔ لاہور میں جماعةالدعوة کی طرف سے چوبرجی چوک میں مظاہرہ کیا گیا۔ مظاہرین نے امریکی پرچم بھی جلائے اور شدید نعرے بازی کی گئی۔ پروفیسر حافظ محمد سعید نے خطاب میں کہاکہ اقوام متحدہ اور سلامتی کونسل توہین انبیاءپر سزائے موت کا قانون پاس نہیں کرتے تو مسلم ملکوں کو ان اداروں سے الگ ہونا چاہیے اور 60 مسلم ملکوں پر مشتمل اپنی الگ اقوام متحدہ بنانی چاہیے۔ توہین آمیز امریکی فلم اور خاکوں کی اشاعت مسلمانوں پر مسلط کردہ صلیبی جنگ کا حصہ ہے۔تحفظ حرمت رسول ﷺ کیلئے لمبی تحریک چلانی ہے اور اس جنگ کو نبی مکرم ﷺ کے طریقہ پر لڑنا ہے۔صلیبیوں و یہودیوں کے مذہبی پیشوا ملعون ٹیری جونز جیسے گستاخوں کی سرپرستی کر رہے ہیں۔ مسلم حکمران اسلام، قرآن اور نبی اکرم ﷺ کی حرمت کے تحفظ میں مکمل طور پر ناکام ہو چکے ہیں۔ توہین آمیز فلم بنانے اور چلانے والوں کو پھانسی کے پھندے پر لٹکایا جائے قاری یعقوب شیخ،مولانا حسنین صدیقی، مولانا حبیب الرحمن ، مولانا ابوالحسن و دیگر نے کہاکہ مسلمانوں کی قربانیوں کے نتیجہ میں امریکہ کے سرمایہ دارانہ نظام اور امریکی نیو ورلڈ آرڈربکھر رہے ہیں۔ گستاخ امریکہ سے ہر قسم کے سفارتی تعلقات اور معاہدے ختم کریں۔ امریکیوں کو ملک سے نکالا جائے۔ جماعةالدعوة کی طرف سے مین المدینہ روڈ ٹاﺅن شپ فروز پور روڈ میںبڑا حرمت رسول ﷺ مارچ کیا گیا جس میں ہزاروں افراد نے شرکت کی۔ چوک گھنٹہ گھر ملتان میں بڑا حرمت رسول مارچ کیا گیا جس میں ملتان کی 30 سے زائد مذہبی و سیاسی جماعتوں نے شرکت کی۔قبل ازیں بڑا حرمت رسولﷺ کارواں نکالا گیا جماعت اہلحدیث کے حافظ عبدالغفار روپڑی نے کہا کہ صلیبی و یہودی جس تحریر و تقریر کو آزادی اظہار رائے کا نام دیتے ہیں وہ دنیا کی سب سے بڑی دہشت گردی ہے۔ مولانا امیر حمزہ نے کہا کہ قرآن پاک اور نبی اکرمﷺ کی نعوذ بااللہ بے حرمتی دنیا کی سب سے بڑی دہشت گردی ہے۔ جماعت اسلامی نے یوم عشق رسول بھرپورطریقے سے منایا اور لاہور میں نماز جمعہ کے بعد جگہ جگہ مظاہرے اور جلوس نکالے جن کی قیادت جماعت کے مختلف رہنماﺅں نے کی۔ بڑا جلوس مسجد شہداء کے باہر مال روڈ پر نکالا گیا جس سے امیرجماعت اسلامی لاہور امیرالعظیم، ذکر اللہ مجاہد و دیگر رہنماﺅں نے کی جبکہ ڈاکٹر سید وسیم اختر نے فیصل ٹاﺅن میں بڑے جلوس کی قیادت کی اور خطاب کیا۔ اس دوران مظاہرین اور پولیس آفس میں گتھم گتھا اور مدبھیڑ شروع ہو گئی۔ ڈاکٹر سید وسیم اختر کو جونہی خطاب کرنے کے لئے دعوت دی گئی تو پولیس کی جانب سے آنسو گیس کے گولے اور شیل پھینکے گئے جو کہ اتنے شدید تھے کہ امیرالعظیم بے ہوش ہو گئے جبکہ وسیم اختر آکر اللہ مجاہد بھی شیلنگ اور آنسو گیس کی زد میں آ گئے اور وہ روڈ پر گر گئے جنہیں بعدازاں کارکنان نے سنبھال لیا۔ سید وسیم اختر نے خطاب کرتے ہوئے کہا کہ ناموس رسالت ہمارے لئے زندگی و موت کا مسئلہ ہے۔ گستاخانہ فلم بنانے والے ملعون فلم ساز کو امریکہ پھانسی دے۔ امیرالعظیم نے حکومت سے امریکی جرمن، فرانسیسی سفیروں کوملک بدر کرنے کا مطالبہ کیا۔ ڈاکٹرفرید احمد پراچہ نے حکومت سے مطالبہ کیا ہے کہ امریکہ ٹیری جونز اور گستاخانہ فلم ساز کے تمام کرداروں کو مسلمانوں کے حوالے کرے۔ سُنّی اتحاد کونسل نے چےئرمےن صاحبزادہ فضل کرےم کی اپےل پر ملک گےر ”ےوم احتجاج “ مناےا گےا، جمعتہ المبارک کے اجتماعات مےں مذمتی قرار دادےں منظور کی گئیں اور تمام چھوٹے بڑے شہروں مےں ”لبےک ےا رسول اللہ رےلےاں“ نکالی گئیں اور احتجاجی مظاہرے کےے گئے۔ مرکزی جلوس لاہور مےں ناصر باغ سے ”لبےک ےا رسول اللہ رےلی“ کے نام سے نکالا گےا، جس کی قےادت صاحبزادہ فضل کرےم نے کی۔ رےلی مےں اےک لاکھ سے زائد افراد نے شرکت کی۔ رےلی کے شرکاءنے امرےکی پرچم اور فلم بنانے والوں کے پتلے بھی نذرآتش کئے۔ رےلی کی قےادت کرنے والوں مےں صاحبزادہ عبدالمصطفےٰ ہزاروی، مفتی محمد حسےب قادری، پےر محمد اطہر القادری ،ڈاکٹر راغب نعےمی، مفتی اقبال چشتی، علاّمہ نواز بشےر جلالی، مولانا علی نقشبندی، مولانا مجاہد عبدالرسول، نواز کھرل، صاحبزادہ سےّد صابر گردےزی، مفتی کرےم خان، پےر طارق ولی چشتی، صاحبزادہ حمےد جان سےفی، علامہ سےّد خرم رےاض شاہ ،علامہ طاہر تبسم ، علامہ قاری محمد عارف سےالوی شامل تھے۔ صاحبزادہ فضل کرےم نے شرکاءسے خطاب کرتے ہوئے کہا کہ سُپر پاور امرےکہ نہےں جذبہ¿ عشق رسول ہے۔ گستاخانہ فلم سے نام نہاد مہذب دنےا کا بھےانک چہرہ سامنے آگےا ہے۔ ناموسِ رسالت پر حملے بند نہ ہوئے تو دنےا کا امن برقرار نہےں رہے گا۔ عمران خان نے ریلی سے خطاب کرتے ہوئے کہاکہ مغرب کو مذاہب کا احترام کرنا سیکھنا چاہئے۔ صورتحال کا مقابلہ کرنے کا واحد طریقہ یہ ہے کہ امت مسلمہ ایک منظم انداز میں حکمت عملی اپنائے۔ وفاقی وزیر اور پیپلز پارٹی لاہور کی صدر ثمینہ خالد گھرکی نے پی پی کی ریلی سے خطاب کرتے ہوئے کہا کہ یوم عشق رسول منانے کا مقصد دنیا کو یہ بتا دینا ہے کہ ہم اپنے نبیﷺ کی شان میں کوئی گستاخی قبول نہیں کریں گے اور پاکستان کا بچہ بچہ اپنے نبیﷺ کی ناموس کی خاطر کٹ مرنے کو تیار ہے۔ ذکریا بٹ، عابد حسین صدیقی اور ساجدہ میر نے بھی خطاب کیا۔ ریلی میں کارکنان کی بڑی تعداد نے شرکت کی۔ جمعیت علماءاسلام (ف) نے ملک بھر میں احتجاجی جلوس مظاہرے ، ریلیاں نکالیں عبد الکریم روڈ سے جلوس لاہور ہوٹل چوک لکشمی چوک ، میکلوڈ روڈ ، جی پی او چوک سے ہوتے ہوئے چیئر نگ کراس پہنچا جس کی قیادت مو لا نا عبد الغفور حیدری،مولانا امجد خان، مو لا نا اللہ وسایا ،قاری ثناءاللہ ،قاری نذیر احمد ،قاری امجد سعید ،مو لانا عزیز الرحمن ثانی اور دیگر نے کی شرکاءسے خطاب کرتے ہوئے مو لا نا عبد الغفور حیدری نے کہا کہ پاکستان اسلامی ممالک کے ساتھ مل کر امریکہ سے دوٹوک بات کرے، امریکہ کی مصنوعات کا بائیکاٹ کریں۔ مولا نا محمد امجد خا ن نے کہا کہ بیرونی ممالک میں پا کستان کے سفرا ءاس حساس مسئلے پر دنیا کو آگاہ کیوں نہیں کر رہے وہ کیوں خاموش بیٹھے ہوئے ہیں۔ فیصل چوک میں ملعون سلمان رشدی، ملعون ٹیری جونز اور ملعون بیسائیل کی تصاویر پر خواتین و بچے مرد سب جوتے مارتے رہے۔ مرکزی جمعیت اہل حدیث پاکستان نے جمعہ کو یوم شان محمد منایا جس کے تحت اہل حدیث مساجد میں علمائے کرام نے جمعہ کے خطبات میں شان رسالت پر روشنی ڈالی اور گستاخانہ فلم اور خاکوں کی مذمت کی۔ جمعہ کے بعد مساجد کے باہر احتجاجی مظاہرے کئے گئے۔ مرکز 106 راوی روڈ پر زبردست احتجاج کیا گیا۔ حافظ بابر فاروق نے خطاب کرتے ہوئے کہا کہ انسانی حقوق کے علمبرداروں نے رحمت کائنات کی توہین کرکے حیوانیت کا بدترین مظاہرہ کیا۔ قاری عبدالمتین، حافظ نواز، حافظ یونس آزاد نے بھی مختلف مقامات پر خطاب کیا۔ جمعیت علماءاسلام کے زیر اہتمام نماز جمعہ کے بعد جامع مسجد شیرانوالہ درازہ سے مولانا میاں اجمل قادری اور مولانا محمد عاصم مخدوم کی قیادت میں ریلی نکالی گئی جمعیت علماءاسلام (س) نے مولانا سمیع الحق کی اپیل پر ملک گیر یوم احتجاج منایا صوبائی ہیڈ کوارٹروں میں مین مقامات پر احتجاجی مظاہرے کئے گئے۔ تحریک منہاج القرآن کے زیر اہتمام مرکزی سیکرٹریٹ ماڈل ٹاﺅن تا اکبر چوک ٹاﺅن شپ میں احتجاجی مظاہرہ کیا گیا اور ریلی نکالی گئی۔ ریلی کی قیادت ڈاکٹر رحیق احمد عباسی نے کی۔ ماڈل ٹاﺅن سے نکلنے والی ریلی کے شرکاءنے توہین آمیز فلم کے خلاف کتبے اٹھا رکھے تھے۔ مجلس احرار اسلام پاکستان اور تحریک تحفظ ختم نبوت کے زیر اہتمام مظاہروں اور بیانات میں سید عطاءالمہیمن بخاری، پروفیسر خالد شبیر احمد اور دیگر نے کہا کہ حکمرانوں اور سیاستدانوں کے لئے ضروری ہے کہ وہ امریکی غلامی کا طوق حقیقی معنوں میں اتارپھینکیں۔ مظاہرین سے خطاب کرتے ہوئے صدر شباب ملی عتیق الرحمن، قیصر شریف، ساجد علی چدھڑ اور دیگر نے کہا کہ حکمرانوں نے محض ایک دن کی چھٹی کرکے عوام کی حمایت حاصل کرنے کے لئے سیاسی چال چلی ہے۔ مجلس وحدت مسلمین کے زیر اہتمام ناصر باغ سے جی پی او چوک تک ریلی کا انعقاد کیا گیا جس میں تمام مکاتب فکر سے تعلق رکھنے والے لوگوں کی کثیر تعداد نے شرکت کی۔ ریلی میں امریکی، اسرائیلی صدر سمیت گستاخ فلم ساز کے پتلوں کوگدھوں پر بیٹھا کر لایا گیا بعد میں پتلے نذرآتش کرکے مظاہرین نے اپنے غم و غصے کا اظہار کیا گیا۔ بادشاہی مسجد لاہور میں نماز جمعہ ہزاروںافراد نے مولانا سید عبدالخبیر آزاد کی قیادت میں احتجاجی مظاہرہ کیا۔ مظاہرین سے مولانا عبدالخبیر آزاد، پیرزادہ عثمان نوری اوردیگرنے خطاب کیا۔ تنظیم اسلامی لاہور کے زیر اہتمام مسجد شہدا کے سامنے پرامن احتجاجی مظاہرہ ہوا جس سے خطاب کرتے ہوئے محمد جہانگیر نے خطاب کیا۔ ورلڈ پاسبان ختم نبوت کے کارکنوں نے نکلسن روڈ سے چوک لاہور ہوٹل تک ریلی نکالی، ریلی کے شرکاء سے علامہ ممتاز اعوان، مفتی عاشق حسین ودیگر رہنماﺅں نے خطاب کیا۔ اہلحدیث یوتھ فورس پاکستان کے زیر اہتمام ٹاﺅن شپ میں تحفظ ناموس رسالت ریلی نکالی گئی جس سے قاری عبدالقیوم ظہیر نے خطاب کیا۔ حزب التحریر کے زیر اہتمام مین مارکیٹ گلبرگ میں احتجاجی مظاہرہ ہوا۔ جمعیت علماء اسلام پاکستان کے زیراہتمام بھی یوم احتجاج منایا گیا۔ سٹاف رپورٹر کے مطابق لیبر پارٹی پاکستان اور نیشنل ٹریڈ یونین فیڈریشن نے گستاخانہ فلم کیخلاف یوم احتجاج منایا اور ریلی نکالی گئیں۔ مال روڈ پر لیبر تنظیم نے احتجاجی مظاہرہ کیا۔ گوجرانوالہ سے نمائندہ خصوصی کے مطابق شہر اور گرد و نواح میں یوم عشق رسولﷺ جوش و جذبہ سے منایا گیا۔ نماز جمعہ سے قبل ہی شہر میں جلوسوں کا سلسلہ شروع ہو گیا جو دن بھر جاری رہا اور شہر میں ایک سو سے زائد مختلف علاقوں سے نکالے گئے۔ عالمی ادارہ تنظیم الاسلام، ادارة المصطفیٰ، جماعة الدعوة اور امام بارگاہ گلستان معرفت کے زیر اہتمام بھی احتجاجی جلوسوں نے جی ٹی روڈ پر مارچ کیا۔ سنی اتحادکونسل کے زیر اہتمام ریلی نکالی گئی جس کی قیادت رضائے مصطفےٰ پیر مفتی ابو داﺅد محمد صادق اور دیگر نے کی۔ ہزاروں عاشقان رسول نے جی ٹی روڈ پر زبردست نعرے بازی کی۔ اسلامی جمعیت طلبہ کے زیر اہتمام بھی احتجاجی ریلی نکالی گئی۔ مسلم لیگ (ن) گوجرانوالہ سٹی کے زیر اہتمام دھلے چوک سے عشق رسول ریلی نکالی گئی جس کی قیادت توفیق بٹ نے کی۔ پاکستان میڈیکل ایسوس ایشن، وائی ڈی اے کے زیر اہتمام ریلی کی ڈاکٹر تحسین مظہر شیخ نے کی۔ ینگ ڈاکٹرز نے بازوﺅں پر سیاہ پٹیاں باندھ کر احتجاج کیا گیا۔ جمعیت علماءپاکستان نے الحاج حافظ محمد اسلم رضوی کی قیادت میں جلوس نکالا۔ عالمی تنظیم اہلسنت کی اپیل پر ملک بھر میں زبردست جلسے جلوس احتجاجی مظاہرے کئے گئے۔ گوجرانوالہ میں اسد کالونی شیرانوالہ باغ تا اڈا گوندلانوالہ بہت بڑے احتجاجی جلوس اور اختتام پر ناموس رسالت کانفرنس سے خطاب کرتے ہوئے کہا کہ امیر عالمی تنظیم اہلسنت پیر افضل قادری، علامہ ضیاءاللہ قادری نے کہا کہ شیطان پادری ٹیری جونز، گستاخانہ فلم کے تمام کردار اور انکے معاونین واجب القتل ہیں یہ سب سے بڑے دہشت گرد ہیں۔ شیخوپورہ سے نامہ نگار خصوصی کے مطابق مقررین نے کہاکہ امریکہ اور اس کے حواریوں ایک علاج الجہاد الجہاد ہے یہ جہاد دہشت گردی نہیں بلکہ عالمی امن کی کنجی ہے اور اسی میں مسلمانوں کی بقاءاور سلامتی کا راز مضمر ہے ان خیالات کا اظہار الحتریر چوک میں عالمی امن کانفرنس کے ہزاروں افراد کے ایک بہت بڑے اجتماع سے مختلف مکاتب فکر کے علماءکرام نے خطاب کرتے ہوئے کیا اس موقع پر الحاج ملک اسلم بلوچ، چودھری شہزاد ورک، مولانا عبدالباسط، میاں پرویز، مولانا ثنا اللہ، اشرف توحیدی، حاجی طاہر، پیر لطیف نقشبندی، قاری فیاض الحسن، چودھری نذیر ورک، حاجی نواز، مشتاق ورک، ابوبکر، صدر بار رانا سیف اللہ، عظیم احمد یزدانی ودیگر بھی موجود تھے۔ امریکی پادریوں، بھارتی مجاوروں اور اسرائیلی گماشتوں کی مہم جوئی اپنی موت آپ مر جائیگی۔ چودھری شہزاد ورک نے کہا ہے کہ مصر کے بعد شیخوپورہ کے یادگار چو میں عاشقان رسول کے ٹھاٹھے مارتے ہوئے سمندر نے ثابت کردیا ہے کہ یہ چوک بھی التحریر چوک بن کر بڑے انقلاب کی نوید سنا رہا ہے۔ شیخوپورہ میں 32 سے زائد مقامات پر احتجاجی ریلیاں نکالی گئیں۔ مسلم لیگ ن کے مرکزی رہنما میاں جاوید لطیف کی رہائش گاہ سے بڑی ریلی نکالی گئی۔ اس میں ہزاروں افراد نے شرکت کی ریلی کی قیادت میاں جاوید لطیف، امجد نذیر بٹ، پیر ظہیرالحسن اور دیگر نے کی۔ مسلم لیگ ن کے سابق ایم پی اے حاجی محمد نواز کی قیادت میں غلہ منڈی سے ریلی نکالی گئی۔ ہاﺅسنگ کالونی سے تحریک انصاف کے رہنما انیس ریاست ورک کی قیادت میں ریلی نکالی گئی۔ قصور سے نامہ نگار کے مطابق تمام مذہبی اور دینی جماعتوں نے احتجاجی ریلیاں اور جلوس نکالے، جن میں مذہبی رہنماﺅں کے علاوہ وسیم اختر، حاجی نعیم صفدر انصاری، ملک احمد سعید، شگفتہ شیخ، نوید ہاشم رضوی اور دیگر نے قیادت کی۔ تحریک انصاف کے رہنما میاں خورشید محمود قصوری کی قیادت میں بھی احتجاجی ریلی نکالی گئی۔ ننکانہ صاحب سے نامہ نگار کے مطابق نماز جمعہ کے بعد جماعت اہلسنت، عالمی مجلس تحفظ ختم نبوت، آل ٹریڈرز یونین ڈسٹرکٹ ننکانہ صاحب اور مرکزی انجمن تاجران کے زیر اہتمام ہزاروں عاشقان رسول نے جامع مسجد مدینہ ننکانہ صاحب سے ریلی نکالی، اسموقع پر رائے منصب علی خان، رائے شاہجہان بھٹی، علامہ محب النبی طاہر، مہر اسلم ناصر ایڈووکیٹ، رائے نواز کھرل، حاجی محمد عباس و دیگرنے خطاب کیا۔ دوسری ریلی جامع مسجد قاسمیہ سے جمعیت علماءاسلام، اہلسنت والجماعت، جماعة الدعوة، جمعیت اہلحدیث کے زیر اہتمام نکالی گئی۔ گورودوارہ جنم استھان ننکانہ صاحب کے باہر سینکڑوں مقامی سکھوں نے زبردست احتجاج کیا۔ حافظ آباد سے نمائندہ نوائے وقت کے مطابق دینی جماعتوں، تاجروں اور طلباء نے احتجاجی ریلیاں نکالیں اور امریکہ کیخلاف مظاہرے کئے۔ ریلیوں میں سید فدا حسین شاہ، سید وسیم الحسن نقوی، رانا اصغر چشتی، فیصل ندیم، غلام مصطفی، سید عثمان حیدر، ملک فیاض احمد، ارشد مہند سمیت ہزاروں شہریوں نے شرکت کی۔ رائے ونڈ سے نامہ نگار کے مطابق نماز جمعہ کے بعد میلاد چوک سے تاریخی ریلی نکالی گئی، ریلی کی قیادت صدر میاں مبشر حسین نے کی۔ ریلی میں صوبائی وزیر چودھری عبدالغفور، چودھری عبدالشکور، حاجی محمد عباس ملک ، شفقت شیرازی، اکرم گجر، رشید قادری، عبدالقدیر خان سمیت ہزاروں افراد نے شرکت کی۔ چودھری عبدالغفور نے کہا کہ یہود و ہنود کبھی مسلمانوں کے دوست نہیں ہو سکتے، مسلمانوں کو ان کی غلامی سے نکل کراپنے آپ کو مکمل طورپر محمد عربیﷺ کی غلامی میں دینا ہو گا۔ انجمن تاجران کی طرف سے گستاخ رسول کا سر قلم کرنے والے کیلئے ایک کروڑ روپے کے انعام کا اعلان کیا گیا۔ فیروزوالا، مانگا منڈی، کاہنہ، شاہدرہ میں بھی مظاہرے کئے گئے اور ریلیاں نکالی گئیں جس میں ہزاروں افراد نے شرکت کی اور امریکی پرچم جلائے۔ شیخ رشید احمد نے مظاہرین سے خطاب کرتے ہوئے کہا کہ اسلام مخالف عناصر دنیا کو تہذیبوں کے تصادم کی طرف دھکیل رہے ہیں۔</TEXT>
