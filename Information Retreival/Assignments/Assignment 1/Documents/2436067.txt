<DOCNO>2436067</DOCNO>
<HL>اسحاق ڈار اثاثہ جات ریفرنس: استغاثہ گواہ مسعود الغنی پر وکیل صفائی کی جرح مکمل</HL>
<AUTHOR>جیو اردو نیوز</AUTHOR>
<DATELINE> Pakistan 2018-05-30 17:05:00+05</DATELINE>
<TEXT>سپریم کورٹ کے پاناما کیس فیصلے کی روشنی میں نیب نے اسحاق ڈار کے خلاف آمدن سے زائد اثاثے بنانے کا ریفرنس دائر کیا تھا—۔فائل فوٹواسلام آباد: سابق وزیر خزانہ اسحاق ڈار کے خلاف آمدن سے زائد اثاثوں سے متعلق نیب ریفرنس کی سماعت کے دوران نجی بینک کے افسر مسعود الغنی پر وکیل صفائی کی جرح مکمل ہوگئی۔احتساب عدالت کے جج محمد بشیر نے اسحاق ڈار کے خلاف کیس کی سماعت کی۔واضح رہے کہ 24 مئی کو استغاثہ کے گواہ مسعود الغنی کا بیان ریکارڈ کیا گیا تھا اور وکیل صفائی نے جرح کا آغاز کیا تھا، تاہم وہ مکمل نہ ہوسکی تھی۔آج کی سماعت میں وکیل صفائی قاضی مصباح نے گواہ مسعود الغنی پر جرح مکمل کرلی۔سماعت کے دوران ایڈووکیٹ حشمت حبیب کے معاون وکیل عدنان شجاع نے عمرے پر جانے کے لیے احتساب عدالت سے اجازت مانگ لی۔ اسحاق ڈار کے خلاف اثاثہ جات ضمنی ریفرنس: شریک ملزمان پر فرد جرم عائد ملزمان کا صحت جرم سے انکار ، احتساب عدالت نے 11 اپریل کو استغاثہ کے گواہان کو طلب کرلیا۔ جس پر جج محمد بشیر نے ریمارکس دیئے کہ پہلے ہی ملزم کے سینئر وکیل حشمت حبیب بیماری کے باعث نہیں آ رہے، ٹرائل جاری ہے، اس مرحلے پر آپ کیسے جا سکتے ہیں؟اس موقع پر نیب پراسیکیوٹر عمران شفیق نے کہا کہ یہ ٹرائل سپریم کورٹ کی ہدایت پر چل رہا ہے، یہ سب تاخیری حربے ہیں اور کیس کو چلنے نہیں دیا جا رہا۔ نیب پراسیکیوٹر نے مزید کہا کہ 4 سماعتوں میں ایک گواہ پر جرح مکمل نہیں ہو سکی۔جج محمد بشیر نے معاون وکیل سے استفسار کیا کہ حشمت حبیب کب تک آئیں گے؟ اور کب جرح کریں گے؟جس پر معاون وکیل عدنان شجاع نے جواب دیا کہ حشمت حبیب جیسے ہی بہتر ہوں گے آ جائیں گے۔بعدازاں اسحاق ڈار کے خلاف اثاثہ جات ریفرنس کی سماعت میں وقفہ کر دیا گیا، استغاثہ کے دوسرے گواہ محمد عظیم پر جرح وقفے کے بعد ہوگی۔کیس کا پس منظرسپریم کورٹ کے 28 جولائی 2017 کے پاناما کیس فیصلے کی روشنی میں نیب نے سابق وزیر خزانہ اسحاق ڈار کے خلاف آمدن سے زائد اثاثے بنانے کا ریفرنس دائر کیا تھا۔سپریم کورٹ کی آبزرویشن کے مطابق اسحاق ڈار اور ان کے اہل خانہ کے 831 ملین روپے کے اثاثے ہیں جو مختصر مدت میں 91 گنا بڑھے۔گذشتہ برس 27 ستمبر کو احتساب عدالت نے آمدن سے زائد اثاثوں کے نیب ریفرنس میں اسحاق ڈار پر فرد جرم عائد کی تھی تاہم انہوں نے صحت جرم سے انکار کردیا تھا۔اسحاق ڈار 7 مرتبہ احتساب عدالت کے روبرو پیش ہوچکے ہیں۔ اثاثہ جات ریفرنس: اسحاق ڈار مسلسل غیرحاضری پر اشتہاری قرار عدالت نے وفاقی وزیر کی میڈیکل رپورٹ مسترد کردی، ضامن کو تین روز کے اندر ملزم کو پیش کرنے کا حکم تاہم بعدازاں مسلسل غیر حاضری پر احتساب عدالت نے 11 دسمبر 2017 کو اسحاق ڈار کو اشتہاری ملزم قرار دے دیا تھا۔سابق وزیر خزانہ اِن دنوں علاج کی غرض سے بیرون ملک مقیم ہیں۔رواں برس 26 فروری کو نیب نے اسحاق ڈار کے خلاف آمدن سے زائد اثاثے بنانے کا ضمنی ریفرنس بھی احتساب عدالت میں دائر کیا، جس میں نیشنل بینک کے سابق صدر سعید احمد کے علاوہ نعیم محمود اور منصور رضوی کو بھی شریک ملزم کے طور پر نامزد کیا گیا۔5 مارچ کو احتساب عدالت نے ضمنی ریفرنس میں نامزد ملزمان پر فرد جرم عائد کردی تھی، جس کے بعد استغاثہ گواہان کے بیان ریکارڈ کرنے کا سلسلہ جاری ہے۔</TEXT>
