ٹھگز آف ہندوستان کی شوٹنگ دھماکے کے ساتھ اختتام پذیر
ممبئی: شمالی افریقہ کے شہر مالٹا میں ہونے والی بالی ووڈ کی نئی فلم ’ٹھگز آف ہندوستان‘ کی شوٹنگ دھماکے کے ساتھ ختم ہوگئی۔ تفصیلات کے مطابق یش راج فلمز کے بینر تلے بنائی جانے والی بالی ووڈ کی سب سے مہنگی ترین فلم ’ٹھگز آف ہندوستان‘ کی شوٹنگ کا آخری حصہ بھی مکمل کرلیا گیا۔ شوٹنگ کے لیے استعمال ہونے والے دو بحری جہازوں کو اختتام پر دھماکا خیز مواد سے اڑایا گیا جس کی ویڈیو بھی شیئر کی گئی، ہدایت کار کے مطابق جہاز کی تباہی اسکرپٹ کا حصہ تھی۔ یش راج فلمز کی جانب سے جاری کردہ ویڈیو میں ہدایت کار وی جے کرشنا آچاریا کا کہنا تھا کہ ہم نے فلم میں مختلف ٹیکنالوجیز کا استعمال کیا تاکہ شائقین کو نئی چیز دکھائی جاسکے۔ مزید پڑھیں: کترینہ کی مدد کر کے امیتابھ اور عامر خان نے دل جیت لیے، ویڈیو وائرل اُن کا کہنا تھا کہ گزشتہ تین ماہ سے فلم کی کاسٹ سمندر میں موجود جہاز پر تھی، ہم نے رات دن گزارے اس لیے جہاز کی تباہی کے وقت سب ہی جذباتی ہوگئے تھے۔ ﻿ ویڈیو کو ون ٹیک شوٹ میں یعنی ایک بار میں ہی ریکارڈ کیا گیا اور اسے ’جہاز کی تباہی‘ کا ٹائٹل دیا گیا۔ اس حوالے سے مسٹر پرفیکشنسٹ عامر خان کا کہنا تھا کہ ’مجھے یقین ہے دھماکے کے بعد خاموشی سے بڑی خبر ملے گی، جہازوں کو اس طرح تباہ کرنا مجھے اور دیگر اداکاروں کو اچھا نہیں لگا مگر جو کچھ اسکرپٹ میں درج ہو اُس کو پورا کر کے ہی فلم کو کامیاب بنایا جاسکتا ہے‘۔ یہ بھی پڑھیں: مسٹر پرفیکشنسٹ عامر خان کی فلم ٹھگ آف ہندوستان کا موشن پوسٹر ریلیز کردیا گیا واضح رہے کہ یش راج فلمز کے بینر تلے بنائی جانے والی فلم کی ہدایت کار وجے کرشنا ہے جبکہ اس میں بالی ووڈ کے بڑے نام عامر خان، امیتابھ بچن، کترینہ کیف اور فاطمہ شیخ سمیت دیگر اداکار مرکزی کردار ادا کرتے نظر آئیں گے، ٹھگز آف ہندوستان 8 نومبر کو نمائش کے لیے پیش کی جائے گی۔ comments
