<DOCNO>1794645</DOCNO>
<HL>فوج نے عذیر بلوچ کو تحویل میں لے لیا‘ آئی ایس پی آر</HL>
<AUTHOR>نوائے وقت</AUTHOR>
<DATELINE> Pakistan 2017-04-12 07:23:12+05</DATELINE>
<TEXT>راولپنڈی (مانیٹرنگ نیوز) پاک فوج نے عذیر بلوچ کو اپنی تحویل میں لیا ہے۔ فوج کے تعلقات عامہ کے شعبے آئی ایس پی آر کے مطابق عذیر بلوچ کو پاکستان آرمی ایکٹ 1923ءکے تحت تحویل میں لیا گیا ہے۔ عذیر بلوچ پر حساس معلومات غیر ملکی ایجنسیوں کو دینے کا الزام تھا۔ ذرائعکے مطابق ملزم عذیر بلوچ نے دوران تفتیش بھارتی خفیہ ایجنسی ”را“ اور ایرانی انٹیلی جنس ایجنسیوں سے بھی روابط کا اعتراف کیا تھا جبکہ ملزم کا پاکستان سے گرفتار بھارتی خفیہ ایجنٹ کلبھوشن یادیو سے بھی رابطوں کا انکشاف ہوا ہے۔ ذرائع کے مطابق محکمہ داخلہ سندھ نے عذیر بلوچ کے مقدمات کو فوجی عدالت منتقل کرنے کا فیصلہ کیا ہے۔ واضح رہے کہ رینجرز نے گزشتہ سال پاک ایران سرحدی علاقے سے عذیر بلوچ کو حراست میں لے تھا۔</TEXT>
