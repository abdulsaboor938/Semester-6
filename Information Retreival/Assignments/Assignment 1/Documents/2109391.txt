<DOCNO>2109391</DOCNO>
<HL>اسرائیلی جیلوں میں 700 فلسطینی بچے قید‘ اکثریت کو جنسی و جسمانی تشدد کا نشانہ بنایا جاتا ہے : صہیونی تنظیم کا انکشاف</HL>
<AUTHOR>نوائے وقت</AUTHOR>
<DATELINE> Pakistan 2014-01-04 04:35:03+05</DATELINE>
<TEXT>مقبوضہ بیت المقدس(آن لائن)اسرائیل میں انسانی حقوق کے تحفظ کے لئے کام کرنے والی تنظیم نے اسرائیلی حکومت کو جیلوں میں بند فلسطینی بچوں پر جسمانی اور جنسی تشدد کی ذمہ دار قرار دیتے ہوئے الزام لگایا ہے کہ اسرائیل نے سخت سردی کے باوجود ان بچوں کو جیلوں کی عمارتوں سے دور کھلی جگہوں پر قید کر رکھا ہے۔اسرائیل کی ہیومن رائتس آرگنائزیشن نے شائع کردہ اپنی تازہ رپورٹ ''تشدد مخالف پبلک کمیٹی'' میں اعتراف کیاہے کہ اسرائیل کا یہ سلوک ان فلسطینی بچوں کیساتھ ہے جو پتھر پھینکنے جیسے معمولی الزامات میں گرفتار کئے گئے ہیں۔ انہیں پنجرا نما جیلوں میں رکھا جاتا ہے، ان کے خلاف مغلظ تفتیش کا انداز اپنایا جاتا ہے اور جنسی درندگی کا نشانہ بنایا جاتا ہے۔تنظیم کے ارکان نے بتایا ہمیں ایسے حقائق جاننے کا موقع ملا کہ اسرائیلی جیل حکام نے برفانی طوفان کے باوجود راتوں کو ان بچوں کو جیل سے نکال کر کھلے پنجروں میں بند کیا۔ پتھر پھینکنے کے الزام میں گرفتارفلسطینی بچوں میں 74 فیصد کو جسمانی تشدد کا نشانہ بنایاگیا ہے۔'' رپورٹ میں کہا گیا ہے کہ "اسرائیل واحد ملک ہے جو بچوں پر مقدمات بھی فوجی عدالتوں میں چلاتا ہے۔تقریباً 700فلسطینی بچے اسرائیلی جیلوں میں بند ہیں جن میں بارہ سال کے بچے بھی شامل ہیں لیکن سب اسرائیلی حکام کے تشدد کا نشانہ بنتے ہیں۔ اسرائیلی جیلیں</TEXT>
