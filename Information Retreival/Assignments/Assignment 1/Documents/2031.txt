امریکی خاتونِ اول غیر ملکی دورے پر گھانا پہنچ گئیں
اکرا: امریکی خاتون اول میلانیا ٹرمپ غیر ملکی دورے پر افریقی ملک گھانا پہنچ گئیں، ان کی آمد پر دارالحکومت میں پرتپاک استقبال کیا گیا۔ تفصیلات کے مطابق امریکی صدر ڈونلڈ ٹرمپ کی اہلیہ میلانیا ٹرمپ گھانا پہنچ گئیں، اس دوران ملکی دارالحکومت اکرا میں ان کا بھرپور استقبال کیا گیا، انہوں نے مختلف اسکولوں کا دورہ بھی کیا۔ غیر ملکی خبر رساں ادارے کے مطابق امریکی خاتون اول کا یہ پہلا دورہ افریقہ ہے، وہ گھانا کے علاوہ دیگر افریقی ملکوں کا بھی دورہ کریں گی، دورے کا مقصدر تعلیم اور صحت کے شعبوں سے متعلق بہتری پر زور دینا اور آگاہی فراہم کرنا ہے۔ میلانیا نے اکرا میں قائم ایک اسپتال کا بھی دورہ کیا، اور صحت کے شعبوں میں ہونے والے کام کاجائزہ لیا، انہوں نے گھانا کی خاتون اول ریبیکا اکوفو اددو سے ملاقات کی۔ میلانیا ٹرمپ کا دورہ سعودی عرب ،سر سے اسکارف غائب خاتونِ اول کا یہ دورہ ’بچوں کی دیکھ بھال‘ سے متعلق جاری اپنی مہم #BeBest کے سلسلے کی ایک کڑی ہے۔ اس سے قبل گذشتہ سال مئی میں امریکی صدرڈونلڈ ٹرمپ اپنے پہلے غیر ملکی دورے پر اپنی اہلیہ کے ہمراہ سعودی عرب کا دورہ کیا تھا، اس دوران بھی ان کا پرتپاک استقبال کیا گیا تھا۔ واضح رہے کہ مذکورہ دورے میں میلانیا ٹرمپ نے سعودی دارالحکومت ریاض میں امریکی انٹریشنل اسکول کا دورہ کرتے ہوئے تعلیمی سرگرمیوں کا جائزہ لیا تھا اور اساتذہ سے ملاقاتیں بھی کی تھیں۔ comments
