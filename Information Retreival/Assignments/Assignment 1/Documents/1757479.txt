<DOCNO>1757479</DOCNO>
<HL>لنڈی کوتل: رشتہ داروں نے غیرت کے نام پر12 سالہ لڑکی قتل کر دی</HL>
<AUTHOR>نوائے وقت</AUTHOR>
<DATELINE> Pakistan 2017-07-01 02:46:00+05</DATELINE>
<TEXT>خیبر ایجنسی (نوائے وقت رپورٹ) خیبر ایجنسی کی تحصیل لنڈی کوتل میں غیرت کے نام پر لڑکی کو قتل کر دیا گیا۔ پولیٹیکل انتظامیہ کے مطابق خوگاخیل کے علاقے میں رشتے داروں نے 12 سالہ لڑکی کو غیرت کے نام پر فائرنگ کرکے قتل کردیا۔ لڑکی کو چچا اور دیگر رشتے داروں نے قتل کیا۔ 23 جون کو لڑکی گھر سے فرار ہوگئی تھی۔ لڑکی کو بازیاب کراکے جرگے کی ضمانت پر والدین کے سپرد کیا گیا تھا اور والدین سے یہ ضمانت لی گئی تھی کہ وہ لڑکی کو قتل نہیں کریں گے۔گورنر خیبر پی کے نے واقعہ کا نوٹس لیتے ہوئے ہدایت کی کہ لڑکی کو قتل کرنے والوں کو سخت سزا دی جائے۔</TEXT>
