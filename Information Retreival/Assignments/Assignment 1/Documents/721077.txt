<DOCNO>721077</DOCNO>
<HL>احتساب عدالت میں زرداری کیخلاف مختلف ریفرنسز کی سماعت کل ہوگی</HL>
<AUTHOR>روزنامہ پاکستان</AUTHOR>
<DATELINE> Pakistan 2014-04-15 02:35:51+05</DATELINE>
<TEXT>اسلام آباد (آئی این پی)احتساب عدالت میں سابق صدر آصف علی زرداری کے خلاف ایس جے ایس کوٹیکنا اور ارسس ٹریکٹر کے مقدمات کی سماعت (کل) بدھ کو ہوگی۔ آئند ہ سماعت پر فاروق ایچ نائیک کوٹیکنا ریفرنس میں اپنے دلائل دیں گے ۔ احتساب عدالت کے جج محمد بشیر نے سابق صدر کے خلاف درج کرپشن کے مقدمات کی سماعت کی تو سماعت کے دوران سابق صدر کے وکیل فاروق ایچ نائیک نے ایس جے ایس اور ارسسز ٹریکٹر سکیم ریفرنس میں سابق صدر کی جانب سے دائر بریت کی درخواست پر اپنے دلائل مکمل کیئے ۔سماعت کے دوران فاروق ایچ نائیک نے عدالت کو بتایا کہ تمام گواہوں کی گواہی سے یہ بات ثابت ہو چکی ہے کہ ارسسز ٹریکٹر زسکیم کے باعث غریب کسانوں کو فائدہ ہوا ہے ۔انہوں نے مذید کہا کہ ان مقدمات کے تمام ملزمان کو عدالت بری کر چکی ہے ۔انہوں نے مذید کہا کہ کسی بھی گواہی سے آصف علی زرداری کی کرپشن ثابت نہیں کی جاسکی ۔عدالت نے دونوں ریفرنسز پر آصف علی زرداری کے وکیل فاروق ایچ نائیک کے دلائل مکمل ہونے پر سماعت 16اپریل تک ملتوی کردی ۔آئندہ سماعت پر سابق صدر کے وکیل فاروق ایچ نائیک کوٹیکنا ریفرنس پر اپنے دلائل دیں گے ۔زرداری</TEXT>
