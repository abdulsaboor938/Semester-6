<DOCNO>1677017</DOCNO>
<HL>فیض آباد میں دھرنے سے اظہار یکجہتی کیلئے میلسی اور بوریوالا میں ریلیاں</HL>
<AUTHOR>نوائے وقت</AUTHOR>
<DATELINE> Pakistan 2017-11-18 07:19:29+05</DATELINE>
<TEXT>میلسی‘ بوریوالا(نامہ نگار) تحریک لبیک یا رسول کے رہنما مولانا قاری اظہر اقبال رضوی نے ختم نبوت کے تحفظ کیلئے نکالی گئی ریلی سے خطاب کرتے ہوئے کہا کہ تحریک لبیک یا رسول اللہ کے ہزاروں کارکنان اسلام آباد میں جاری ختم نبوت دھرنا کی بھر پور حمایت کرتے ہیں حکومت فوری طور پر ختم نبوت حلف نامہ میںترمیم کرنے والوں کو بے نقاب کر کے ان کیخلاف کاروائی کرے حکومت وقت کی ذمہ داری ہے کہ وہ آئین او رقانون کے مطابق عقیدہ ختم نبوت کا تحفظ کرے امریکہ ہمارے معاملات میں مداخلت نہ کرے جلوس کی قیادت سٹی صدر اقمار رضا نے کی رائو ظفر یاب ، ملک محمد سرور سعیدی، مولانا محمد یعقوب سعیدی، رائو تنویر احمد ، ملک حبیب احمد، رائو عابد علی ، کوثر بھٹہ، ابراراحمد شیخ، محمد امیر، سبحان بلوچ، فرقان قادری، شیخ حسنین رضا، اظہر بلوچ حاجی ریاض ، مدثر حسین، مصطفی رضا سمیت ریلی میں سینکڑوں افراد نے شرکت کی شرکاء نے وفاقی وزیر زاہد حامدکی فوری برطرفی کا مطالبہ کیا جلوس پر امن طور پر منتشر ہو گیا ۔ دریں اثناء بوریوالا میں جماعت اہلسنت اور تحریک لبیک یارسول اللہ صلی اللہ علیہ وسلم کے زیر اہتمام فیض آباد میں جاری احتجاجی دھرنے سے اظہار یکجہتی کے لئے مدرسہ احیاء العلوم چیچہ وطنی روڈ سے پریس کلب کالج روڈ تک احتجاجی ریلی نکالی گئی جس میں سینکڑوں عاشقان مصطفی شریک ہوئے،ریلی کے اختتام پر پریس کلب کے سامنے منعقدہ احتجاجی جلسہ سے خطاب کرتے ہوئے جماعت اہلسنت کے مرکزی راہنما بزرگ عالم دین صاحبزادہ سید محمد محفوظ الحق شاہ نے کہا کہ اگر قانون تحفظ ختم نبوت میں تبدیلی کے ذمہ دار زاہد حامداور صوبائی وزیر قانون رانا ثناء اللہ کو فوری طور پر برطرف کر کے ان کے خلاف گستاخی رسول کی دفعات کے تحت مقدمہ درج نہ کیا گیا تو ملک بھر احتجاج جاری رہے گا مظاہرے سے صاحبزادہ سید محمد محمود الحق شاہ،رانا نصر اللہ خاں ایڈووکیٹ،مولانا علی رضا قادر ی،مولانا سراج دین،قاری کبیر احمد قادری،سید اظہار الحق شاہ اور دیگر علماء اکرام نے بھی خطاب کیا۔</TEXT>
