<DOCNO>2566584</DOCNO>
<HL>امریکہ کے ساتھ معاہدہ، دس روسی جاسوس وطن روانہ</HL>
<AUTHOR>اردو پوائنٹ</AUTHOR>
<DATELINE> Pakistan 2010-07-09 14:36:13+05</DATELINE>
<TEXT>نیو یارک(اُردوپوائنٹ اخبارتازہ ترین۔9 جولائی۔2010ء) امریکہ کے ساتھ معاہدہ طے پانے کے بعد دس روسی جاسوس وطن کے لیے روانہ ہوگئے ہیں ۔ غیر ملکی خبررساں ادارے کے مطابق گزشتہ روزنیویارک کی عدالت نے ان دس روسی جاسوسو ں کورہا کرنے کا حکم دے دیاتھا جبکہ بدلے میں روس نے چارمغربی جاسوس رہاکرنے کاوعدہ کیا تھا۔امریکہ میں چند روز قبل روس کی خفیہ ایجنسی کے لیے کام کرنے والے دس جاسوسوں کوگرفتارکیاگیا۔ () ان جاسوسوں کونیویارک کی عدالت میں پیش کیاگیاجہاں سب نے اعتراف جرم کرتے ہوئے کہا کہ وہ روس کی خفیہ ایجنسی کے لیے کام کرتے ہیں ۔جاسو سوں کی رہائی کے لیے روسی اور امریکی اعلی حکام کے درمیان مذاکرات کا سلسلہ جاری تھا۔ روسی اورامریکی حکام کے درمیان یہ طے پایا کہ روس اپنے جاسوسوں کی رہائی کے بدلے مغربی ملکوں کی خفیہ ایجنسیوں کے لیے کام کرنے والے چار جاسوس رہاکردے گا۔جس کے بعد نیویارک کی عدالت نے دس روسی جاسوسوں کوفوری امریکہ چھوڑنے کا حکم دیا۔</TEXT>
