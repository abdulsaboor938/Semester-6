<DOCNO>1694350</DOCNO>
<HL>اسلام آباد : تین روز سے لاپتہ 2 بچوں کی نعشیں کورنگ نالہ سے برآمد</HL>
<AUTHOR>نوائے وقت</AUTHOR>
<DATELINE> Pakistan 2017-10-28 05:31:27+05</DATELINE>
<TEXT>اسلام آباد(آئی این پی)اسلام آباد کے علاقے بارہ کہو سے تین دن سے لاپتہ دو بچوں کی نعشیں کورنگ نالہ سے برآمد کرلی گئیں۔ بچوں کو اغوا کرکے قتل کیا گیا۔نعشوں پر تشدد کے نشانات بھی موجود ہیں۔ اغوا کے شبہ میں ایک ملزم کوگرفتارکرلیا گیا جبکہ راولپنڈی کے علاقے قصبہ سید میں پانی کی ٹینکی سے کمسن بچے کی نعش برآمد ہوئی ہے۔ تفصیلات کے مطابق اسلام آباد کے علاقے بارہ کہو سے تین دن پہلے لاپتہ ہونے والے دو خالہ زاد بھائیوں کی تشدد زدہ نعشیں کورنگ نالے سے مل گئی ہیں۔</TEXT>
