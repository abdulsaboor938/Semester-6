<DOCNO>2490818</DOCNO>
<HL>کوئٹہ ۔ بلوچستان میں یوم افتخار منایا گیا  وکلاء کی ہڑتال جاری</HL>
<AUTHOR>اردو پوائنٹ</AUTHOR>
<DATELINE> Pakistan 2008-01-31 17:58:22+05</DATELINE>
<TEXT>کوئٹہ (اردوپوائنٹ اخبا ر تازہ ترین31 جنوری2008 ) کوئٹہ سمیت بلوچستان بھر میں سپریم کورٹ کے معزول ججزاور وکلاء رہنماؤں چوہدری اعتزاز احسن علی احمد کرد اور طارق محمود سمیت دیگر وکلاء کی نظر بندی کے خلاف جمعرات کے روزوکلاء نے عدالتوں کا مکمل بائیکاٹ کیا اور یو م افتخار منایا گیا کوئٹہ سمیت قلات خضدار تربت پنجگور لسبیلہ حب اوتھل پشین چمن لورالائی قلعہ عبداللہ اور صوبے کے دیگر علاقوں میں وکلاء نے عدالتوں کا مکمل بائیکاٹ کیا اور یوم سیاہ منایا اس موقع پر بیشتر اضلاع میں ریلیاں نکالی گئی جو مختلف شاہراہ سے گزرتی ہوئی مقامی عدالتوں میں اختتام پذیر ہوئی صوبائی دارالحکومت کوئٹہ میں احتجاجی ریلی ضلع کچہری کوئٹہ سے سپریم کورٹ بار ایسوسی ایشن کے صدر ہادی شکیل کی قیادت میں نکالی گئی جو شہر کی مختلف شاہراہ سے گزرتی ہوئی نظر بند سابق وائس چیئرمین پاکستان بار ایسوسی ایشن علی احمد کرد کے گھر کے سامنے احتجاجی مظاہرے میں تبدیل ہوگئی وکلاء نے علی احمد کرد کی رہائش گاہ ک سامنے احتجاجی مظاہرہ کیا اور حکومت کے خلاف شدید نعرہ بازی کی وکلاء نے اس عزم کا اعادہ کیا کہ عدلیہ کی آزادی اور گرفتار و نظر بند وکلاء کی رہائی تک احتجاج جاری رہے گے علی احمد کرد نے اپنی رہائش گاہ کی ایک کھڑکی سے احتجاجی مظاہرہ کرنے والے وکلاء کا خیر مقدم کیا وکلاء علی احمد کرد کی رہائش گاہ سے واپس ایک ریلی کی صورت میں ضلع کچہری کوئٹہ پہنچے اور بارروم میں ایک اجلاس منعقد کیا ۔</TEXT>
