<DOCNO>617647</DOCNO>
<HL>سز ائے مو ت کے ایک قید ی کو آج پھانسی دی جائیگی</HL>
<AUTHOR>روزنامہ پاکستان</AUTHOR>
<DATELINE> Pakistan 2015-04-08 03:33:18+05</DATELINE>
<TEXT>لا ہور (کرائم سیل)کو ٹ لکھپت جیل میں سز ائے مو ت کے ایک قید ی کو آج ( منگل اوربدھ کی درمیانی رات کو) تختہ دار پر لٹکادیاجائے گا۔ پھانسی پانے والے طیب پر الزام تھا کہ اس نے 2000ء میں ٹوبہ ٹیک سنگھ میں فرقہ وارانہ لڑائی کے دوران ابرار نامی شخص کو قتل کردیا تھا۔ پھانسی سے قبل طیب کی اس کے اہل خانہ اوردیگر عزیز و اقارب سے اس کی خواہش کے مطابق آخری ملاقات کرائی گئی، ملاقات میں اس نے اپنے ورثا کو نصیحت کی کہ وہ ایسی غلطی کبھی نہ دہرائیں جیسی اس نے کی اور وہ اپنے انجام کو پہنچ رہا ہے۔ ، جیل ذرائع کے مطابق طیب نے روتے ہوئے اپنے عزیز و اقارب سے درخواست کی کہ وہ پھانسی کے بعد زیادہ سے زیادہ تلاوت اور عبادت کرکے اس کی روح کیلئے بخشیں بچوں اور بڑوں کو برے کاموں سے بچائیں۔ ، طیب کے ورثارات بھر جیل کے باہر موجود روتے رہے ،پھانسی کے بعد طیب کی لاش اس کے ورثا کے حوالے کردی گئی ۔دریں اثناء قتل کے ایک اور ملزم حامد سردار ولد سردار محمد کو کل کوٹ لکھپت جیل میں تختہ دار پر لٹکائے جانے کا امکان ہے ۔حامد سردار کو بہاولپور میں دہرے قتل کے الزام میں سزائے موت سنائی گئی تھی۔</TEXT>
