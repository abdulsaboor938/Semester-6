<DOCNO>508240</DOCNO>
<HL>گوجرانوالہ:انسانی سمگلروں کی پکڑ دھکڑ کیلئے نئی حکمت عملی ،ایف آئی اے کی ’’ایجنٹ مکاؤ‘‘مہم شروع</HL>
<AUTHOR>روزنامہ پاکستان</AUTHOR>
<DATELINE> Pakistan 2016-02-13 06:53:16+05</DATELINE>
<TEXT>گوجرانوالہ( بیورورپورٹ)عالمی سطح پر پاکستان کیلئے بدنامی کا باعث بننے والے پیشہ وار انسانی اسمگلروں کی پکڑ دھکڑ کیلئے حکمت عملی تیار ، ایف آئی اے نے لینڈ روٹ کے ایجنٹوں کے خاتمے کیلئے ’’ ایجنٹ مکاؤ‘‘مہم کا آغاز کر دیا ۔ اسسٹنٹ ڈائریکٹر ایف آئی اے چوہدری محمد سرور کی سربراہی میں ٹیموں نے گجرات ، منڈی بہاوالدین ، نارووال ، گوجرانوالہ ، سیالکوٹ اور حافظ آباد سمیت دیگر علاقوں میں چھاپہ مار کاروائیاں شروع کر دیں ۔ تفصیلات کے مطابق گوجرانوالہ ڈویژن بھر میں 50سے زائد لینڈ روٹ کے ایجنٹ ہیں جو سادہ لوح لوگوں کو سہانے خواب دیکھا کر سستے داموں بیرون ممالک ایران ، ترکی ، یونان ، اٹلی ، فرانس ، کینیڈا ، لیبیا اور امریکہ سمیت دیگر ممالک میں بجھوانے کے غیرقانونی دھندہ میں ملوث ہیں جس سے نہ صرف لوگ اپنی جمع پونجی سے محروم ہونے کے ساتھ ساتھ کئی والدین کی گودیں بھی اجڑچکی ہیں بلکہ ان انسانی اسمگلروں کے ساداگروں کی وجہ سے پاکستان کو عالمی سطح پر شرمندگی کا بھی سامنا ہے گوجرانوالہ ڈویژن سے انسانی اسمگلنگ کی روک تھام اور اس دھندہ سے جڑے نامور پیشہ وار لینڈ روٹ کے ایجنٹوں کی گرفتاری اور مکمل صفائے کیلئے ڈپٹی ڈائریکٹر ایف آئی اے شیخ خالد انیس نے ایف آئی اے کے اسسٹنٹ ڈائریکٹر چوہدری محمد سرور کی سربراہی میں مختلف ٹیمیں تشکیل دیدیں ہیں جو مختلف علاقوں میں کاروائیاں کرکے متعلقہ علاقے کے لینڈ روٹ کا ایجنٹوں کو گرفتار کریں گئیں ۔ اسسٹنٹ ڈائریکٹر ایف آئی اے چوہدری محمد سرور کی زیر کمان بننے والی ٹیموں کو مختلف علاقوں کے سرگرم لینڈ روٹ کے ایجنٹوں کی گرفتاری کا ٹاسک دیدیا گیا جن میں ایک ٹیم سب انسپکٹر جاوید اقبال گھمن اور سب انسپکٹر رانا مستحسن خاں پر مشتمل ہے جوحافظ آباد اور گوجرانوالہ میں کام کرنے والے لینڈ روٹ کے ایجنٹوں کو گرفتار کرے گئی دوسری ٹیم انسپکٹر سجاد احمد باجوہ اور انسپکٹر خضر حیات مغل پر مشتمل ہے جو سیالکوٹ اور نارووال میں لینڈ روٹ کے ایجنٹوں کی گرفتاری عمل میں لائے گئی اور تیسری ٹیم انسپکٹر ملک ناصر مجید ارو انسپکٹر رائے اکرم پر مشتمل دی گئی ہے جو گجرات اور منڈی بہاوالدین میں ایجنٹوں کو گرفتار کرے گئی تمام ٹیموں نے ڈپٹی دائریکٹر ایف آئی اے شیخ خالد انیس کی خصوصی ہدایت پر اسسٹنٹ ڈائریکٹر ایف آئی اے چوہدری محمد سرور کی سربراہی میں چھاپہ مار کاروائیاں شروع کر دیں ہیں ۔ ایف آئی اے کی طرف سے شروع کی گئی ’’ ایجنٹ مکاؤ‘‘ مہم تب تک جاری رہے گئی جب تک گوجرانوالہ ڈویژن بھر سے لینڈ روٹ کے تمام ایجنٹ گرفتار نہیں ہو جاتے لینڈ روٹ کے سب سے زیادہ ایجنٹ گرفتار کرنے والی ٹیم کو ڈپٹی ڈائریکٹر شیخ خالد انیس اور اسسٹنٹ ڈائریکٹر چوہدری محمد سرور کی طرف سے نقد انعام اور تعریفی اسناد دیں جائیں گئی ۔ علاوہ ازیں ڈپٹی ڈائریکٹر شیخ خالدانیس کی ہدایت پر سیالکوٹ کے نواحی گاؤں گنا کلاں چھاپہ مارتے ہوئے کاشتکار محمد رزاق کو بجلی کی ڈائریکٹ لائنوں سے کنڈوں کے ذریعے ٹیوب ویل پر بجلی چوری کرتے ہوئے رنگے ہاتھوں گرفتار کرکے مقدمہ درج کر لیا ایف آئی اے کے مطابق مذکورہ کاشتکار ماہانہ ساڑھے تین لاکھ کی بجلی چوری کرنے میں ملوث پایا گیا ہے ۔ ایف آئی اے حکام نے تفتیش شر وع کر دی ہے ۔</TEXT>
