<DOCNO>120345</DOCNO>
<HL>منی لانڈرنگ کیس ، نیب نے خواجہ اصف کیخلاف عثمان ڈار کو طلب کر لیا</HL>
<AUTHOR>روزنامہ پاکستان</AUTHOR>
<DATELINE> Pakistan 2018-03-19 05:13:29+05</DATELINE>
<TEXT>اسلام آباد(مانیٹرنگ ڈیسک ) قومی احتساب بیورو (نیب) نے وزیر خارجہ خواجہ آصف کیخلاف کرپشن اور منی لانڈرنگ کی تحقیقات کے لیے پی ٹی آئی رہنما عثمان ڈار کو طلب کرلیا۔ذرائع کے مطابق نیب کی جانب سے تحریک انصاف کے رہنما عثمان ڈار کو خط لکھا گیا ہے جس میں خواجہ آصف کے خلاف کیس میں ثبوت مانگے گئے ہیں۔ نیب کے خط کے مطابق محکمے نے خواجہ آصف کی مبینہ منی لانڈرنگ اور کرپشن کے معاملے کا بغور جائزہ لیا ہے۔ نیب نے عثمان ڈار کی شکایت پر ہی وزیر خارجہ کے خلاف تحقیقات شروع کی تھیں۔نیب نے عثمان ڈار کو منگل کی صبح دس بجے راولپنڈی دفتر کے تفتیشی ونگ میں طلب کرتے ہوئے کہا ہے کہ عثمان ڈار ذاتی طور پر نیب حکام سے ملاقات کریں اور خواجہ آصف کے خلاف فارن اکاونٹس اور منی لانڈرنگ کے دستاویزی ثبوت اور شواہد فراہم کریں۔</TEXT>
