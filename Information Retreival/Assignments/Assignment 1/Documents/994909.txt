<DOCNO>994909</DOCNO>
<HL>بجٹ میں غریبوں اور مزدور طبقے کونظر انداز کردیا گیا، قموس گل خٹک</HL>
<AUTHOR>روزنامہ جنگ</AUTHOR>
<DATELINE> Pakistan 2016-06-05 05:06:00+05</DATELINE>
<TEXT>حیدرآباد ( بیورو رپورٹ) متحدہ لیبر فیڈریشن پاکستان کے سیکریٹری جنرل اور اے این پی (ولی) کے ڈپٹی سیکریٹری جنرل قموس گل خٹک نے مالی سال 2016-17 کے بجٹ پر تبصرہ کرتے ہوئے کہا ہے کہ موجودہ مالی سال کے بجٹ میں غریب عوام،مزدور طبقے اور سرکاری ملازمین کو یکسر نظر انداز کیا گیا ہے،صنعتی مزدوروں کی کم ا زکم اجرت میں ہر سال ایک ہزار روپے اضافہ اس پر بھی عملدرآمد کا فقدان انتہائی شرمناک اور ظالمانہ عمل ہے،انہوں نے مطالبہ کیا کہ عام آدمی اور مزدور طبقے پر بوجھ کو بھی کم کیا جائے اور کم از کم اجرت بیس ہزار روپے، سرکاری ملازمین کی تنخواہوں اور پنشن میں 20 فیصد اضافے کے علاوہ ای او بی آئی سے مزدوروں کو ملنے والی پنشن میں بھی اضافہ کیا جائے۔</TEXT>
