<DOCNO>2596390</DOCNO>
<HL>فیصل آباد میں ہائیکورٹ بینچ کے قیام کیلئے فیصل آبادڈویژن کی تمام بار ایسوسی ایشنز کا احتجاجی ڈویژنل کنونشن ، دھرنا اور ریلی ،فیصل آبا د،16 فروری تک فیصل آباد میں ہائیکورٹ بینچ کا قیام نہ کیا گیا تو فیصل آباد کی تمام عدالتوں کو تالے لگادئیے جائیں گے، وکلاء کی دھمکی</HL>
<AUTHOR>اردو پوائنٹ</AUTHOR>
<DATELINE> Pakistan 2013-02-09 21:35:16+05</DATELINE>
<TEXT>فیصل آبا د(اُردو پوائنٹ اخبار تازہ ترین۔آئی این پی۔9فروری۔ 2013ء) 16فروری تک فیصل آباد میں ہائیکورٹ بینچ کا قیام نہ کیا گیا تو فیصل آباد کی تمام عدالتوں کو تالے لگادئیے جائیں گے اور کسی بھی عدالت کو فیصل آباد میں کام نہیں کرنے دیا جائیگا تفصیلات کے مطا بق گزشتہ روز فیصل آباد میں ہائیکورٹ بینچ کے قیام کیلئے فیصل آبادڈویژن کی تمام بار ایسوسی ایشنز کا احتجاجی ڈویژنل کنونشن کنونشن کے بعدضلع کونسل چوک میں احتجاجی دھرنا دیا گیا اور ریلی بھی نکالی گئی اجلا س میں متفقہ طور پر فیصلہ کیاگیا کہ11فروری سے پیر سے16فروری تک ہڑتال جاری رہے گی فیصل آباد ڈویژن کے تمام وکلاء عدالتوں کا مکمل بائیکاٹ کریں گے اور کسی بھی عدالت میں پیش نہیں ہونگے 16فروری تک فیصل آباد میں ہائیکورٹ بینچ کا قیام نہ کیا گیا تو فیصل آباد کی تمام عدالتوں کو تالے لگادئیے جائیں گے اور کسی بھی عدالت کو فیصل آباد میں کام نہیں کرنے دیا جائیگانیز لاہور ہائیکورٹ لاہور کے الیکشن کا مکمل بائیکاٹ کیا جائیگا اور کوئی بھی وکیل لاہور ہائیکورٹ لاہور کے الیکشن میں ووٹ نہیں ڈالے گا۔</TEXT>
