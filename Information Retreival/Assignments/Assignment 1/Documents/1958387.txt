<DOCNO>1958387</DOCNO>
<HL>نیب گواہ پیش نہ کر سکا، زرداری کیخلاف اثاثہ جات کیس کی سماعت بغیر کارروائی 28 اکتوبر تک ملتوی</HL>
<AUTHOR>نوائے وقت</AUTHOR>
<DATELINE> Pakistan 2015-10-22 05:52:19+05</DATELINE>
<TEXT>راولپنڈی (آئی این پی) احتساب عدالت میںسابق صدرآصف علی زرداری کے خلاف اثاثہ جات ریفرنس کیس کی سماعت استغاثہ کے گواہوں کی عدم پیشی پر بغیر کسی کارروائی کے 28 اکتوبر تک ملتوی کردی گئی۔ اثاثہ جات ریفرنس کیس کی سماعت احتساب عدالت کے جج خالد محمود رانجھا نے کی، سابق صدر کے وکیل فاروق ایچ نائیک احتساب عدالت میں پیش ہوئے۔سماعت کے دوران نیب احتساب عدالت میں گواہ پیش نہ کرسکاجس پر عدالت نے سخت اظہار برہمی کرتے ہوئے نیب کو آئندہ سماعت پرگواہوں کوپیش کرنے کا حکم دیا۔</TEXT>
