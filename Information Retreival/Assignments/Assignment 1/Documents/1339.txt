اسرائیلی فوج کی فائرنگ، 6 فلسطینی نوجوان شہید، 140 زخمی
یروشیلم: مقبوضہ فلسطین کے علاقے غزہ کے سرحدی علاقے میں اسرائیلی فوج نے فائرنگ کر کے 6 فلسطینی مظاہرین کو شہید کردیا۔ غیر ملکی خبررساں ادارے کے مطابق فلسطین کے نہتے شہری غزہ کی پٹی میں اسرائیلی آبادکاری کے خلاف جمعے کے روز اپنا احتجاج ریکارڈ کروا رہے تھے کہ اسی دوران اسرائیلی فوج نے انہیں منتشر کرنے کے لیے اندھا دھند فائرنگ کردی۔ فلسطینی میڈیا کے مطابق اسرائیلی فوجیوں کی فائرنگ سے 6 نوجوان شہید جبکہ 140 سے زائد زخمی ہوئے جن میں سے کچھ کی حالت تشویشناک ہے، نہتے شہریوں کی شہادت کے بعد احتجاج مزید شدت اختیار کرگیا۔ مزید پڑھیں: غزہ میں اسرائیلی فوج کی فائرنگ‘ 3 فلسطینی شہید فلسطین کی وزارت صحت کے ترجمان کا کہنا ہے کہ اسرائیلی فوجیوں نے سرحدی علاقے میں ہونے والے مظاہروں پر فائرنگ 30 مارچ سے اب تک 200 سے زائد نوجوانوں کو شہید کردیا۔ دوسری جانب فلسطینی تنظیم حماس کے سربراہ اسماعیل ہانی نے جو اس وقت ترکی کے شہر استنبول میں موجود ہیں انہوں نے واقعے کی شدید الفاظ میں مذمت کی۔ اسماعیل ہانی نے اپنے مذمتی بیان میں کہا کہ اسلامی ممالک کے اتحاد میں پڑھنے والی دراڑ کی وجہ سے اسرائیل نہتے فلسطینیوں پر ظلم کے پہاڑ توڑ رہا ہے، اقوام متحدہ کو چاہیے وہ واضح مؤقف اختیار کرتے ہوئے ان مظالم کو رکوائے۔ comments
