<DOCNO>1313434</DOCNO>
<HL>وزارت صحت کا انسداد تمباکو نوشی مہم کا آغاز</HL>
<AUTHOR>روزنامہ جنگ</AUTHOR>
<DATELINE> Pakistan 2018-01-15 05:01:00+05</DATELINE>
<TEXT>کراچی (نیوز ڈیسک) وزارت صحت ملک میں تمباکو نوشی پر قابو پانے کے لئے موثر اقدامات کررہی ہے۔ وزارت کے انسداد تمباکو سیل نے ،وفاقی فلم سینسر بورڈ کے ساتھ مل کرملک بھر کے تھیٹرز اور سینما گھروں میں انسداد تمباکو نوشی مہم کا آغاز کیا ہے۔ اس مہم کے سلسلے میں مرکزی فلم سنسر بورڈ اسلام آباد نے تمام سینما گھروں اور تھیٹرز میں تمباکو نوشی کی روک تھام سے آگاہی کے لئے Alive اور Sponge کے نام سے دو پیغامات دئیے ہیں جنہیں روزانہ کے پروگراموں میں باقاعدگی سے نشر کرنے کی ہدایت کی گئی ہے۔ وزارت کے انسداد تمباکو نوشی سیل نے حال ہی میں صحت کی حفاظت کےلئے سگریٹ کے پیکٹس کے 50 فیصد حصے پر نیا تصویری انتباہ دینے کی ہدایات بھی جاری کی ہیں۔</TEXT>
