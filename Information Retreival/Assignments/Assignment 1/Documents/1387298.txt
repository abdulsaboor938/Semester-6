<DOCNO>1387298</DOCNO>
<HL>پاکستان،ایران کاسرحدپر گشت،دہشتگردی کیخلاف تعاون بڑھانے پراتفاق</HL>
<AUTHOR>روزنامہ جنگ</AUTHOR>
<DATELINE> Pakistan 2018-06-23 05:06:00+05</DATELINE>
<TEXT>اسلام آباد (نمائندہ جنگ) پاکستان اور ایران نے خلاف ورزیوں کی روک تھام کیلئے پاک ایران سرحد کیساتھ مشترکہ گشت بڑھانے پر اتفاق کیاہے، دونوں ممالک کی جانب سے باہمی تجارت کے فروغ اور غیرقانونی نقل مکانی روکنے کیلئے بھی اقدامات کا فیصلہ کیاگیا،یہ فیصلہ پاکستان ایران مستقل سرحد کمیٹی کادو روزہ پانچویں اجلاس میں کیاگیاجوایران کے شہر زاہدان میں منعقد ہوا، پاکستان اور ایران کے حکام نے دہشتگردی، منشیات اور انسانی اسمگلنگ سے نمٹنے کیلئے باہمی تعاون بڑھانے کا اتفاق کیا ہے، بلوچستان لیویز فورس کے ڈائریکٹر جنرل طارق الرحمٰن نے پاکستان کے دس رکنی وفد کی قیادت کی جبکہ ایران کی طرف سے سیتان کےڈائریکٹر جنرل برائے انتظامی اور سلامتی امور غلام رضا گنجی نے نمائندگی کی۔</TEXT>
