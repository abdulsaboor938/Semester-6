<DOCNO>604111</DOCNO>
<HL>قتل کے 2 مجرموں کے ڈیتھ وارنٹ جاری ، 27مئی کو کوٹ لکھپت جیل میں پھانسی دی جائیگی</HL>
<AUTHOR>روزنامہ پاکستان</AUTHOR>
<DATELINE> Pakistan 2015-05-23 02:23:56+05</DATELINE>
<TEXT>لاہور(نامہ نگار )ڈسٹرکٹ اینڈ سیشن جج لاہور نے الگ الگ مقدمات میں قتل کے 2 مجرموں کے ڈیتھ وارنٹ جاری کر دئیے،مجرم عبدالخالق اور شہزاد کو 27مئی کو کوٹ لکھپت جیل میں تختہ دار پر لٹکایا جائے گا۔سیشن جج لاہور نے سپرنٹنڈنٹ کوٹ لکھپت جیل کی درخواست پر قتل کے ان مجرموں کے ڈیتھ وارنٹ جاری کئے۔مجرم عبدالخالق کے خلاف تھانہ سیکرٹریٹ میں قتل کا مقدمہ درج کیا گیا تھا جس پر سیشن عدالت نے 2002ء میں مقدمے کا فیصلہ سناتے ہوئے عبدالخالق کو سزائے موت کا حکم سنا رکھا ہے جبکہ مجرم محمد شہزاد کے خلاف تھانہ اقبال ٹاؤن میں قتل کا مقدمہ درج تھااور سیشن عدالت نے 2011ء میں اسے جرم ثابت ہونے پر سزائے موت کا حکم سنایا تھا،دونوں مجرموں کی اعلی ٰعدلیہ سے اپیلیں خارج ہو چکی تھیں جبکہ صدر مملکت نے بھی دونوں مجرموں کی رحم کی اپیلیں مسترد کر دی تھیں۔ لٹکایا جائیگا</TEXT>
