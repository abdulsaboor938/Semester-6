سعودیہ میں بنا دنیا کا سب سے بڑا واٹر پارک گنیز بُک آف ورلڈ میں شامل
ریاض : جنرل اتھارٹی آف انٹرٹینمنٹ کے تعاون سے 20 ہزار سے زائد کے مربع میٹر پر محیط واٹر پارک نے ورلڈ ریکارڈ بنالیا۔ تفصیلات کے مطابق ریاست سعودی عرب نے کے الخوبر ساحل پر قائم کیے گیا دنیا کا سب سے بڑے واٹر پارک نے گنیز بک آف ورلڈ ریکارڈ میں جگہ بنالی، جو اس سے قبل فلپائن کے سوبک واٹر پارک کے پاس تھی۔ سعودی خبر رساں ادارے کا کہنا تھا کہ دنیا کے سب سے بڑے واٹر پارک میں کھیلوں کے 75 میدان موجود ہیں اور پارک کا کل رقبہ 20 ہزار 536 مربع میٹر پر محیط ہے۔ مقامی میڈیا کا کہنا تھا کہ دنیا کے سب سے بڑے ربر واٹر پارک میں رواں برس اکتوبر 11 سے نومبر 3 تک کھیلوں کے مقابلے ہورہے ہیں جس میں ہر عمر کا شخص شرکت کرسکتا ہے۔ مقامی خبر رساں ادارے کا کہنا تھا کہ کھیلوں کے مقابلے میں 34 افراد سعودی فیڈریشن آف مرین اینڈ ڈائونگ کے زیر نگرانی حصّہ لے رہے ہیں۔ سعودی میڈیا کا کہنا ہے کہ کھیلاڑیوں کا تعلق متحدہ عرب امارات، کویت، عمان اور بحرین سے ہے، سعودی فیڈریشن آف مرین اینڈ ڈائونگ زیر انتظام منعقدہ مقابلوں میں غوطہ خوری، ریت پر مصوری، ساحل پر سنیما اور جیٹ اسکائی شامل ہیں۔ خیال رہے کہ فلپائن کے شہر سوبک میں میں قائم واٹر پارک کا رقبہ 3 ہزار 400 مربع میٹر ہے۔ مقامی خبر رساں ادارے کا کہنا تھا کہ ریاست سعودی عرب رواں ماہ گنیز بُک آف ورلڈ ریکارڈ میں تین مربتہ شامل ہوا ہے، اس سے قبل 300 ڈرون سے دنیا کا سب سے جھنڈا بنانے اور 88 ویں قومی دن کے موقع پر متعدد شہروں میں ایک ساتھ آتشز بازی کرنے پر گنیز بک آف ورلڈ ریکارڈ میں شامل کیا گیا تھا۔ comments
