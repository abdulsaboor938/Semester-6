کراچی : ساٹھ سالہ موٹر سائیکل چور گرفتار، باباجی نے سنچری مکمل کرلی
کراچی : موٹرسائیکل چوروں کا ساٹھ سالہ سردار پکڑا گیا، باباجی نے موٹرسائیکل دشمنی میں سنچری مکمل کر لی، سات بار پکڑا گیا لیکن پھر بھی عادت سے باز نہ آیا۔ تفصیلات کے مطابق فیروز آباد پولیس نے شاہراہ فیصل پر کامیاب کارروائی کرتے ہوئے موٹر سائیکلوں کی چوری میں ملوث ساٹھ سالہ ملزم یوسف کو گرفتار کرلیا، باباجی نے بڑے بڑے چوروں کو پیچھےچھوڑ دیا۔  ملزم یوسف نے ساٹھ سال کی عمر موٹرسائیکل چوری کی سنچری مکمل کرلی، فیروزآباد پولیس نے باباجی کو گرفتار کر کے بائیس موٹرسائیکلیں برآمد کرلیں۔ ملزم یوسف اب تک سو سے زائد موٹر سائیکلیں چوری کرکے فروخت کر چکا ہے، ایس ایچ او فیروزآباد کے مطابق شاپنگ سینٹروں کے باہرکھڑی موٹرسائیکلیں باباجی کی فیورٹ تھیں، یہ گلی، محلوں اور مساجد کے اطراف موجود موٹرسائیکلوں کا دشمن تھا۔ مزید پڑھیں : دس سیکنڈ میں موٹر سائیکل تالا کھولنے والا محبوب گوپانگ گرفتار ملزم کا کہنا ہے کہ ایک بارچوری کی تو عادت پڑگئی تو پڑگئی، ملزم یوسف کراچی سے موٹرسائیکل چوری کر کے ٹھٹھہ اور بدین میں چھ سے آٹھ ہزار روپے میں فروخت کرتا تھا۔  comments
