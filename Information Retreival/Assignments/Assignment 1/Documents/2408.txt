سعودی عرب جلد اپنا سفیر برلن بھیجے گا، جرمن وزیر خارجہ
نیویارک : سعودی عرب اور جرمن وزیر خارجہ نے مشترکہ پریس کانفرنس سے خطاب کرتے ہوئے کہا ہے کہ دونوں ممالک کے درمیان سفارتی کشیدگی محض غلط فہمی تھی۔ تفصیلات کے مطابق سعودی عرب کی حکومت اور جرمنی کےدرمیان قائمسفارتی تعطل کو ختم کرنے کے لیے دونوں ممالک کے حکام کی جانب سے کوششیں تیز کردی ہیں۔ غیر ملکی خبر رساں ادارے کا کہنا تھا کہ اقوام متحدہ کی جنرل اسمبلی کے اجلاس کے موقع پر سعودی عرب اور جرمنی کے وزراء خارجہ کے مابین ملاقات ہوئی جس میں دونوں ممالک کے وزراء خارجہ نے باہمی دلچسپی کے امور پر تبدلہ خیال اور باہمی تعلقات کی اہمیت کا اعتراف کیا۔ غیر ملکی خبر رساں ادارے کہنا تھا کہ وزراء خارجہ نے امریکا میں پریس کانفرنس سے مشترکہ خطاب کرتے ہوئے کہا کہ سعودی عرب اور جرمنی کے درمیان کوئی کشیدگی نہیں ہے، سعودی عرب بہت جلد اپنا سفیر جرمنی بھیجے گا۔ خبر رساں ادارے کا کہنا تھا کہ گذشتہ روز جرمن وزارت خارجہ کے ترجمان نے میڈیا کو بتایا کہ مشرق وسطیٰ میں سعودی حکومت جرمنی کی اہم اتحادی ہے، جس پر وزیر خارجہ عادل الجبیر نے جرمن وزارت خارجہ کے بیان کا خیر مقدم کیا۔ عرب میڈیا کے مطابق جرمنی کے وزیر خارجہ گایکو ماس نے پریس کانفرنس کے دوران اعتراف کیا کہ جرمنی اور سعودی عرب کے درمیان کسی قسم کا سفارتی تعطل نہیں ہے اور جو ماضی میں تھا وہ غلط فہمی کا نتیجہ تھا۔ عرب خبر رساں ادارے کا کہنا تھا کہ سعودی وزیر خارجہ عادل الجبیر نے پریس کانفرنس کے بعد جرمن وزیر خارجہ کو سعودی عرب کا دورہ کرنے کی بھی دعوت دی۔ عرب میڈیا کے مطابق سعودی وزیر خارجہ عادل الجبیر نے خطاب کرتے ہوئے کہا تھا کہ سعودی حکومت اور برلن کے مابین مضبوط اور تاریخی تعلقات قائم ہیں۔ ان کا کہنا تھا کہ دونوں ممالک تاریخی تعلقات مزید مستحکم کریں گے، ریاض تمام شعبوں میں جرمنی کے ساتھ تعلقات قائم کرنے کی کوشش کررہا ہے۔ comments
