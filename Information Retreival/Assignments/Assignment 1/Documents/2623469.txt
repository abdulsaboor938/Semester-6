<DOCNO>2623469</DOCNO>
<HL>وزیراعظم عبدالمجیداور آل پارٹیز حریت کانفرنس کی مشترکہ کال پر یوم شہدائے کشمیر ریاست کے دونوں اطراف سمیت پاکستان کے چاروں صوبوں اور دنیا بھر میں انتہائی عقیدت و احترام ،قومی جوش و جذبے سے کل منایا جائے گا</HL>
<AUTHOR>اردو پوائنٹ</AUTHOR>
<DATELINE> Pakistan 2013-07-12 15:27:23+05</DATELINE>
<TEXT>مظفرآباد (اُردو پوائنٹ تازہ ترین اخبار۔آئی این پی۔ 12جولائی 2013ء) آزاد حکومت ریاست جموں وکشمیر کے وزیراعظم چوہدری عبدالمجیداور آل پارٹیز حریت کانفرنس کی مشترکہ کال پر یوم شہدائے کشمیر ریاست کے دونوں اطراف سمیت پاکستان کے چاروں صوبوں اور دنیا بھر میں انتہائی عقیدت و احترام ،قومی جوش و جذبے سے آج منایا جائے گا یوم شہدائے کشمیر کے موقع پر جلسے جلوس ریلیاں ،دھرنے اور احتجاجی مظاہرے کیئے جائیں گے جبکہ اقوام متحدہ کے سیکرٹری جنرل بان کی مون کے نام بھارت کی طرف سے ریاستی دہشت گردی اور مقبوضہ کشمیر پر غاصبانہ قبضے کے خلاف احتجاجی میمورنڈم پیش کیا جائے گا یوم شہدائے کشمیر منانے کا مقصد13جولائی 1931کے شہدا کی قربانیوں کو ملی یکجہتی سے خراج عقیدت پیش کرتے ہوئے تجدید عہد کیا جائے گاکہ جب تک چوراسی ہزار چار صد بارہ مربع میل سے زائد ناقابل تقسیم وحدت آزاد ہو کر دنیا میں اپنا باوقا رمقام حاصل نہیں کرتی ہماری پرامن تحریک آخری سانس تک جاری رہے گی گزشتہ روز پاکستان پیپلزپارٹی آزادکشمیر کے میڈیا ایڈوائزر شوکت جاوید نے یوم شہدائے کشمیر کے حوالے سے اخبار نویسوں کو بریفنگ دیتے ہوئے بریفنگ دیتے ہوئے کہا آزاد کشمیر کے تمام ضلعی،سٹی ،تحصیل مقامات پر بڑے بڑے اجتماعات ہوں گے جبکہ سب سے بڑا اجتماع تحریک آزاد ی کشمیر کے بیس کیمپ دارلحکومت مظفرآباد میں مرکزی ایوان صحافت میں کشمیر لبریشن سیل کے زیر اہتمام ہو گا اس سے تمام مکاتب فکر کے زعماء خطاب کریں گے بعد ازاں شرکاء ریلی کی صورت میں پیدل مارچ کرکے اقوام متحدہ کے مشن دفتر احتجاجی یاداشت پیش کریں گے شوکت جاوید نے کہا کہ 13جولائی تحریک آزادی کشمیر کی مقدس پرامن ،طویل ترین ،لہو رنگ ،جہد مسلسل کا نقطہ آغاز ہے جس دن سرینگر جیل میں تحریک آزادی کشمیر کے سرخیل عبدالقدیر خان کی قیادت میں 22فرزندان توحید نے اللہ اکبر کی صداؤں میں ریاست جموں و کشمیر میں بھارت کا غاصبانہ قبضہ ختم کروانے اور صبح آزادی کی خوشبو حاصل کرنے کے لیئے اپنا آج آنے والی نسلوں کے کل پر فدا کر کے کفن کا لباس زیب تن کیا تھاجس شاندار قابل تقلید روایت کو آگے بڑھاتے ہوئے کشمیریوں نے اپنی تین نسلوں کو قربان کر کے بدترین بھارتی ریاستی دہشت گردی کا نہتے ہو کر مقابلہ کیا 8لاکھ بھارتی قابض افواج ،پیرا ملٹری ٹروپس بدنام زمانہ کالے قوانین ،ماورائے عدالت کشمیریوں کی نسل کشی ،کریک ڈاؤن ،خواتین کی عصمت دری ،انسانی شہری حقوق کی بدترین خلاف ورزیاں او رحریت رہنماؤں کی شہادتیں ان پر قاتلانہ حملے اور بلاجواز گرفتاریاں ،سفری دستاویزات پر پابندیاں ،بھارت کے سیکولرازم اور جمہوریت پسندی کے دعوے پر بد نما دھبہ ہیں ایک سوال کے جواب میں شوکت جاوید نے کہا اس دن کو قومی سطح پر اتحاد و اتفاق سے منانے کا مقصد با اثر ممالک اور عالمی برادری کی توجہ مسئلہ کشمیر کے باوقار حل پر مرکوزکروانا ہے کیونکہ پاکستان اور بھارت دونوں ایٹمی ممالک ہیں جن کے درمیان وجہ تنازعہ مسئلہ کشمیر ہے لہذا اقوام متحدہ کی سیکورٹی کونسل سے منظور شدہ قرار دادوں کے مطابق کشمیریوں کو حق خود ارادیت دلوانا عالمی برادری کے ذمہ داری ہے تحریک آزاد ی کشمیر کو منطقی انجام تک پہنچانے کے لیئے پاکستان پیپلزپارٹی کے بانی چیئرمین شہید ذوالفقار علی بھٹو نے پارٹی کی بنیاد رکھی او رعالمی ایوانوں میں مسئلہ کشمیر کو فلیش پوائنٹ بنایا دختر مشرق محترمہ بے نظیر بھٹو شہید نے اسی کشمیر پالیسی کے مطابق کشمیریوں کو او آئی سی میں مبصر کا درجہ دلوا کر اعتماد سازی کے عمل میں شامل کیا اور صدر پاکستان آصف علی زرداری کی قیادت میں قائم پیپلزپارٹی کی جمہوری حکومت نے اپنے پانچ سالہ جمہوری دور حکومت میں دونوں اطراف کی کشمیری قیادت کی مشاورت سے سفارتی محاذ پر مثالی کارکردگی دکھائی ایک او رسوال کے جواب میں شوکت جاوید نے کہا کہ کہ اقوام متحدہ کے ایجنڈے پر سب سے پرانے اور حل طلب مسائل میں سب سے حساس اورفوری توجہ طلب مسئلہ ،مسئلہ کشمیر ہے کشمیری عوام کو ان کا پیدائشی حق نہ دیا گیا تو عالمی امن تہس نہس ہو جائے گا پاک بھارت دونوں ہمسائیہ ممالک ہیں جن کے درمیان اب تک تین جنگیں ہو چکی ہیں اور دونوں ممالک دفاعی بجٹ میں بے تحاشہ اضافہ کر کے اپنے اپنے عوام کی بنیادی ضروریات کو پورا نہیں کر سکے لہذا اب طویل ترین کشیدگی کے بعد غیر جانبدار ممالک مسئلہ کشمیر کے دیرپاحل کے لیئے ثالثی یا میزبانی کا کردار ادا کریں پاکستان نے ہمیشہ مسئلہ کشمیر کے حل کے لیئے بے شمار رعایتیں دیں لیکن بھارت کبھی بھی ہٹ دھرم پالیسیوں سے باہر نہیں نکل سکااوراقوام عالم کو دھوکہ دینے کے لیئے کبھی کمپوزٹ ڈائیلاگ کبھی اقدامات برائے بحالی اعتماد اور دوطرفہ تجارت سمیت وفود کے تبادلوں کی فضول وقت ضائع کرتا رہا ہے مسئلہ کشمیر پر دوہرا معیار ختم نہ کیا گیا تو دونوں ممالک میں نیوکلیئر وار کے خدشات بڑھ جائیں گے ۔</TEXT>
