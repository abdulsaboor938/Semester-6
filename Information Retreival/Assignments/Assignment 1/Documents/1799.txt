برطانوی پولیس نے 40 برس سے جھونپڑی میں قید شخص کو آزاد کروالیا
لندن : برطانوی پولیس نے انگلینڈ کے شمال مغربی شہر سے 40 برس سے جھونپڑی میں قید 58 سالہ شخص کو آزاد کروا کر طبی معائنے کے لیے اسپتال منتقل کردیا۔ تفصیلات کے مطابق برطانیہ کے حکام نے انگلینڈ کے شمالی مغربی شہر ’کامبیرا‘ کے نواحی علاقے ’کارلیسل‘ سے ایک شخص کو جھونپٹری سے آزاد کروایا ہے جو گذشتہ 20 برسوں سے مذکورہ جھونہٹری میں قید تھا۔ غیر ملکی خبر رساں ادارے کا کہنا تھا کہ برطانوی حکام کو خفیہ ذرائع اطلاع موصول ہوئی تھی کہ ایک شخص کو مسلسل 40 برس سے جھونپڑی میں قید کرکے رکھا گیا ہے۔ غیر ملکی میڈیا کے مطابق برطانوی حکام نے پولیس کے ہمراہ 58 سالہ مقید شخص کو آزاد کروایا تھا، پولیس کی جانب سے متاثرہ شخص کی شناخت تاحال معلوم نہیں کی جاسکی ہے۔؎ مقامی خبر رساں ادارے کا کہنا تھا کہ مذکورہ شخص کو 18 برس کی عمر میں 6 فٹ لمبی اور 2 میٹر چوڑی جھونپڑی میں رکھا گیا تھا۔ برطانوی پولیس نے آزاد کروائے گئے شخص کو اسپتال منتقل کردیا تھا تاکہ طبی معائنہ کیا جاسکے البتہ حکام کی جانب سے مذکورہ شخص کو جسمانی اور نفسیاتی مدد فراہم کی جارہی ہے تاکہ اس کی حالت بہتر ہوسکے۔ غیر ملکی خبر رساں ادارے کا کہنا تھا کہ پولیس نے 58 سالہ شخص کو قید کرکے رکھنے کے جرم میں 79 سالہ شخص کو گرفتار کرکے پولیس اسٹیشن منتقل کردیا ہے، حراست میں لیے گئے شخص پر شبہ ہے کہ اس نے متاثرہ شخص کو غلام بنایا ہوا تھا۔ comments
