<DOCNO>704218</DOCNO>
<HL>سانحہ ماڈل ٹاﺅن، لاہو رمیں ہڑتال،ملک گیر عدالتی بائیکاٹ اور یوم سوگ کا اعلان</HL>
<AUTHOR>روزنامہ پاکستان</AUTHOR>
<DATELINE> Pakistan 2014-06-17 23:35:55+05</DATELINE>
<TEXT>لاہور, کراچی (مانیٹرنگ ڈیسک)سانحہ ماڈل ٹاﺅن کے خلاف مقامی تاجر تنظیموں نے کل مکمل ہڑتال ،پاکستان بار کونسل نے ملک گیر عدالتی بائیکاٹ ، مجلس وحدت المسلمین اور ایم کیو ایم نے ملک بھر میں یوم سوگ کا اعلان کر دیا ہے ۔ پولیس اور عوامی تحریک کے کارکنوں میں تصادم کے دوران 8افراد کی ہلاکت پر لاہور کی تاجر تنظیموں نے کل مکمل شٹر ڈاون کا اعلان کر دیا ہے ، ترجمان قومی تاجر اتحاد کے مطابق بدھ کے روز لاہو رکی تمام بڑی مارکیٹیں بندرہیں گی ، چیئر مین پاکستان عوامی تاجر اتحاد محمد اسحاق نے بھی کل کاروبار بند رکھنے کا اعلان کیا ہے ۔ پاکستان بار کونسل نے ملک گیر عدالتی بائیکاٹ کااعلان کیاہے، وائس چیئر مین رمضان چوہدری کاکہنا تھا کہ منہاج القران سیکرٹریٹ پر ہونیوالا حملہ ریاستی بربریت کی بدترین مثال ہے،وہ شہدا اور زخمیوں کے لواحقین کے غم میں برابر کے شریک ہیں۔وائس چیئر مین پاکسان بارکونسل نے کہا کہ کل ملک کی کسی عدالت میں کوئی وکیل پیش نہیں ہو گااوربازﺅں پر سیاہ پٹیاں باندھ کر احتجاج کریں گے جبکہ مجلس وحدت المسلمین نے بھی ملک بھر میں یوم سوگ منانے کا اعلان کیا ہے ۔ دوسری جانب ایم کو ایم بھی کل یوم سوگ منائے گی تاہم کراچی میں کاروباری مراکز اور ٹرانسپورٹ معمول کے مطابق چلے گی ۔ یاد رہے کہ اس سے قبل متحدہ قومی موومنٹ نے بدھ کے روز کراچی میں ہڑتال کا اعلان کیا تھا تاہم رابطہ کمیٹی نے تاجر برادری کی اپیل پر کاروبار بند کرنے کا فیصلہ واپس لے لیاہے۔</TEXT>
