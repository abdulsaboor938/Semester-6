ضمنی انتخابات: الیکشن کمیشن نےآرٹی ایس اورآرایم ایس سسٹم فعال کردیا
اسلام آباد : الیکشن کمیشن آف پاکستان نے ضمنی انتخابات کے نتائج کے لیے آرٹی ایس اور آر ایم ایس سسٹم فعال کردیا۔ تفصیلات کے مطابق الیکشن کمیشن نے ضمنی انتخابات کے نتائج کے لیے رزلٹ ٹرانسمیشن سسٹم اور رزلٹ مینجمنٹ سسٹم فعال کردیا۔ پریزائیڈنگ افسران انتخابی نتائج آر ٹی ایس پر الیکشن کمیشن کو بھیجیں گے جبکہ ریٹرننگ افسران آر ایم ایس کے ذریعے نتائج بھیجیں گے۔ ٹیکنالوجی کے استعمال کے لیے 7 ہزار 186 پولنگ اسٹیشنز آرٹی ایس سے منسلک کردیے گئے ہیں۔ انتخابی نتائج کی موصولی کا عمل شام 5 بجے کے بعد فوری شروع ہوجائے گا اور نتائج مکمل ہونے کے بعد الیکشن کمیشن کی جانب سے کامیاب امیدواروں کے ناموں کا اعلان کیا جائے گا۔ یاد رہے کہ رواں سال 25 جولائی کو عام انتخابات میں آرٹی ایس سسٹم فنی بیٹھ گیا تھا جس پرمسلم لیگ ن سمیت دیگر جماعتوں کی جانب سے دھاندلی کے الزامات سامنے آئے تھے۔ عام انتخابات 2018 کے بعد ملکی تاریخ میں دوسری بار آرٹی ایس سسٹم کا استعمال کیا جا رہا ہے۔ ضمنی انتخابات: پولنگ جاری، وزیراعظم عمران خان نے ووٹ کاسٹ کردیا واضح رہے کہ ملک بھر میں قومی اور صوبائی اسمبلی کی 35 نشتوں پرضمنی انتخابات کے لیے پولنگ کا عمل جاری ہے۔ تفصیلات کے مطابق قومی اسمبلی کی 11 اور صوبائی اسمبلی کی 24 نشتوں پرضمنی انتخابات کے لیے پولنگ کا عمل صبح 8 بجے سے شام 5 بجے تک بلا تعطل جاری رہے گا۔ comments
