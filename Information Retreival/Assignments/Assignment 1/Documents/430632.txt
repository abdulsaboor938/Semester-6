<DOCNO>430632</DOCNO>
<HL>مقبوضہ کشمیر میں بھارتی افواج نے کشمیریوں پر ظلم و ستم کی انتہاء کردی ،صمصام بخاری</HL>
<AUTHOR>روزنامہ پاکستان</AUTHOR>
<DATELINE> Pakistan 2016-07-23 01:41:23+05</DATELINE>
<TEXT>لاہور (نمائندہ خصوصی) پاکستان تحریک انصاف پنجاب کے سیکرٹری انفارمیشن صمصام بخاری نے کہاکہ مقبوضہ کشمیر میں بھارتی افواج نے کشمیریوں پر ظلم و ستم کی انتہاء کردی ہے ، کشمیریوں کے قتل عام اور بھارتی افواج کی بریریت کو روکنے کے لئے اقوام متحدہ اپنا کردار ادا کرے ، کشمیریوں کا خون رائیگاں نہیں جائے گااور کی جدوجہد ضرور رنگ لائے ، کشمیرکا فیصلہ کشمیری عوام کی امنگوں کے مطابق ہونا چاہئے ، ان خیالات کا اظہار انہوں نے چیئرمین سیکرٹریٹ لاہور سے جاری بیان میں کیا، انہوں نے کہاکہ کشمیریوں پر انڈین آرمی کا ظلم وستم انتہاء کو پہنچ چکا ہے ، معصو م شہریوں پر ظلم کے پہاڑ ڈھائے جا رہے ہیں ، نہتے کشمیریوں کو تشدد اور گولیوں کا نشانہ بنایا جارہا ہے ،عورتوں ،بچوں او بوڑھوں کی بے حرمتی کی جا رہی ہے ، تحریک انصاف اس کی شدید الفاظ میں مذمت کرتی ہے اور کشمیری بھائیوں کے حق کی آواز میں ہر فارم پر بلندکرنے کا عزم کرتی ہے اور ان کی حمایت جاری رکھے گی،صمصام بخاری نے کہاکہ مقبوضہ کشمیر میں کشمیری عوام کاقتل اور انڈین آرمی کے ظلم وستم کو روکنے کیلئے اقوام متحدہ کو اپنا کردار ادا کرنا چاہئے ، کشمیریوں کا خوان رائیگاں نہیں جائے گا اور ان کی جدوجہد ضرور رنگ لائے گی کشمیرکا فیصلہ کشمیری عوام کی امنگوں کے مطابق ہونا چاہئے ، انڈیا کشمیری عوام کی آزادی کی آواز کو دبا نہیں سکتا۔</TEXT>
