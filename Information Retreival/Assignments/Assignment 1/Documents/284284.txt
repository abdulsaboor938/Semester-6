<DOCNO>284284</DOCNO>
<HL>سانحہ مستونگ، ملک بھر میں جے یوآئی ف کے کارکنوں کی احتجاجی ریلیاں</HL>
<AUTHOR>روزنامہ پاکستان</AUTHOR>
<DATELINE> Pakistan 2017-05-15 03:47:53+05</DATELINE>
<TEXT>ڈیرہ مراد جمالی(دنیا نیوز) سانحہ مستونگ کے خلاف ملک بھر میں جے یوآئی ف کے کارکنوں نے احتجاجی ریلیاں نکا لیں۔ جمعیت علمائے اسلام کے کارکنوں نے بلوچستان میں ریلیاں نکالیں۔ ڈیرہ مراد جمالی پریس کلب کے سامنے کارکنوں کی بڑی تعداد نے احتجاجی مظاہرہ کیا۔سبی، نصیر آباد اور بولان میں بھی جمعیت علمائے اسلام کے کارکنوں نے مستونگ میں خود کش حملے کیخلاف احتجاج کیا۔ سکھر میں بھی جے یو آئی کے کارکنان نے احتجاجی ریلی نکالی، دھرنا دیا اور نعرے لگائے۔میرپور ماتھیلو میں گھنٹہ گھر سے بھٹائی چوک تک احتجاجی ریلی نکالی گئی۔ ٹھٹھہ میں جے یو آئی ف کے کارکنوں نے ایدھی سینٹر سے پریس کلب تک ریلی میں احتجاج ریکارڈ کرایا۔ حملے کیخلاف جے یو ا?ئی کے کارکن صادق آباد میں بھی سراپا احتجاج نظر آئے۔ صوابی، کرک اور بنوں میں کارکنوں نے ریلیاں نکا لیں۔</TEXT>
