متحدہ عرب امارات کے خفیہ راز چرانے کی کوشش میں مشتبہ شخص گرفتار
دبئی: ابوظبی میں پولیس ایک مشتبہ شخص کو متحدہ عرب امارات کے خفیہ راز چرانے کی کوشش کے الزام میں گرفتار کرلیا۔ عرب میڈیا کے مطابق اس مشتبہ شخص کی گرفتاری ایک شہری کی اطلاع پر عمل میں آئی ہے، اس نے اس شخص کی مشکوک حرکات پر حکام کو اس کے ایڈریس کے بارے میں بتایا تھا۔ گرفتار شخص کے خلاف ایک غیرملک کے لیے جاسوسی کے الزام میں مقدمہ درج کرلیا گیا ہے اور اب اس کے خلاف عدالت میں مقدمے کی سماعت جلد کی جائے گی، مشتبہ ملزم پر یو اے ای کی خفیہ معلومات حاصل کرنے کے الزام میں بھی فرد جرم عائد کی گئی ہے۔   ‫إحالة جاسوس أجنبي إلى المحاكمة العاجلة في ⁧‫#الإمارات‬⁩‬ #مصدر_للأخبار‬⁩ ‬ A post shared by مصدر | MSDAR NEWS (@msdar_news) on Sep 27, 2018 at 12:23am PDT  رپورٹ کے مطابق یو اے ای کے اٹارنی جنرل ڈاکٹر حماد سیف الشمسی نے بتایا ہے کہ ایک امارتی شہری نے سرکاری استغاثہ کو اس مشتبہ شخص کی مشکوک حرکات و سکنات کے بارے میں مطلع کیا تھا۔ حکام نے ابتدائی تحقیقات کے بعد اس کو گرفتار کرلیا تھا، اس نے اپنے جرائم کا اقرار کرلیا ہے اور ملزم کا کیس عدالت میں فوری سماعت کے لیے بھیج دیا گیا ہے، اب اس کے خلاف جاسوسی کے الزامات کے تحت مقدمہ چلایا جائے گا۔ comments
