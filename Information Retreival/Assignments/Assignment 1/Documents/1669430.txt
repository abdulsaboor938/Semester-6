<DOCNO>1669430</DOCNO>
<HL>سنی تحریک کی اپیل پرسانحہ فیض آباد کیخلاف مظاہرے، ریلیاں اور دھرنے</HL>
<AUTHOR>نوائے وقت</AUTHOR>
<DATELINE> Pakistan 2017-11-27 09:04:06+05</DATELINE>
<TEXT>راولپنڈی(نوائے وقت رپورٹ)پاکستان سنی تحریک کی اپیل پرسانحہ فیض آباد کیخلاف ملک گیرشٹر ڈائون ہڑتال کی گئی اور احتجاجی مظاہرے، ریلیاں اور دھرنے دیے گئے، جبکہ فیض آباد اور چونگی نمبر 22میں کارکنان کی نمازِ جنازہ اداکی گئی جن میں ہزاروں عاشقان رسول نے شرکت کی،چونگی نمبر 22میں سنی تحریک کے شہید کارکن جہانزیب بٹ قادری کی نمازجنازہ کے اجتماع سے خطاب کرتے ہوئے سربراہ پاکستان سنی تحریک محمد ثروت اعجازقادری کاکہناتھاکہشہیدوں کاخون رائیگاں نہیں جانے دینگے، کارکنان کی شہادت کا حساب حکمران جماعت سے لیں گے،حکومتی پر تشدد کارروائیاں ہمیںتحفظ ختم نبوتؐ کے مشن سے نہیں روک سکتیں،عاشقان رسولؐ ختم نبوتؐکے غداروں کی سزاکے مطالبے سے کسی صورت دستبردارنہیں ہونگے، ظالم حکومت کے خاتمے تک احتجاج جاری رکھیں گے،وفاقی وزیر قانون زاہد حامد خود فوری طورپر استعفیٰ دیں یا ان لوگوں کی نشاندہی کریں جوختم نبوتؐ کے قانون میں تبدیلی کے جرم میں شریک تھے،آرمی چیف ازخود مداخلت کرکے معاملات حل کرائیں ،ثروت اعجازقادری نے ملک بھرمیں ہونے والیپرامن احتجاج میںبھرپورشرکت کرنے پر تاجروں، صنعتکاروں، وکلائ، طلباء اور سیاسی ومذہبی جماعتوں کے رہنمائوں کو خراج تحسین پیش کیا اورپاک فوج،پولیس اور قانون نافذ کرنے والے اداروں سے بھی اپیل کی کہ وہ بھی تحفظ ختم نبوت کی تحریک کا حصہ بنیں،درایں اثناء فیض آباد دھرنے کے شرکاء سے گفتگو کرتے ہوئے ثروت اعجازقادری کاکہناتھاکہ ختم نبوت کے تحفظ کیلئے جانیں قربان کرنے والوں کو سلام پیش کرتے ہیں ،شہیدوں کا لہو حکومت کی بربادی کا سبب بنے گا، وفاقی وزیرداخلہ احسن اقبال قوم کو گمراہ کرنے کی کوشش نہ کریں، مذاکرات کی ناکامی کا سبب دھرنے والے نہیں بلکہ حکومتی وزیرہیں، ختم نبوت حلف نامہ میں تبدیلی کرنے والوں کے خلاف کاروائی کی جاتی تو دھرنے اور مظاہروں کی نوبت نہ آتی،ایک شخص کو بچانے کیلئے پورے ملک کا امن خطرے میں ڈال دیاگیاہے،سانحہ راولپنڈی کی تحقیقات کیلئے اعلیٰ سطحی عدالتی کمیشن تشکیل دیا جائے،سپریم کورٹ حکمرانوں سے پوچھے کہ پرامن مظاہرین پر گولیاں چلانے کا حکم کس نے دیا؟حکمرانوں نے اب بھی روش نہ بدلی تو عیدمیلادالنبی ؐکے تمام جلوس اسلام آباد پہنچیں گے۔</TEXT>
