<DOCNO>2500795</DOCNO>
<HL>چکوال میں وکلاء کی جزوی ہڑتالی جاری</HL>
<AUTHOR>اردو پوائنٹ</AUTHOR>
<DATELINE> Pakistan 2008-05-27 18:19:36+05</DATELINE>
<TEXT>چکوال(اردوپوائنٹ اخبا ر تازہ ترین27مئی2008 ) ضلع چکوال کے وکلاء نے منگل کے رروز معزول ججوں کے ساتھ اظہار یکجہتی کرتے ہوئے ایک گھنٹے کی ہڑتال کی اس طرح چکوال ، تلہ گنگ اور چوآسیدن شاہ کی عدالتوں نے صبح ساڑے دس بجے سے ساڑھے گیارہ بجے تک عدالتوں میں کام بندر رہا ۔ وکلاء کی اس ہڑتال کو چھ ماہ چوبیس دن مکمل ہوگئے ہیں۔ دو وکلاء مصطفے بلال اور چوہدری ظہیر مہناس نے ڈسٹرکٹ بار چکوال کی طرف سے لگائے جانے والے بھوک ہڑتالی کیمپ میں شرکت کی ۔ () اس موقع پر صدر مشرف کے خلاف سخت نعرہ بازی کی گئی جبکہ وکلاء نے اپنے اس عزم کو دہرایا کہ معزول ججوں کی بحالی تک وکلاء کی جدوجہد جاری رہے گی ، ممبر پنجاب بار کونسل حسن رضا پاشا نے بتایا کہ 29مئی کو ملک بھر میں معزول ججوں کے ساتھ اظہار یکجہتی کرتے ہوئے وکلاء کی مکمل ہڑتال ہو گی۔ احتجاجی مظاہرے اور احتجاجی ریلیاں نکالی جائیں گی جبکہ دس جون کو اسلام آباد تک لانگ مارچ ہو گا اور اس ضمن میں وکلاء کی تیاریاں مکمل ہو گئی ہیں ۔</TEXT>
