اقتصادی رابطہ کمیٹی کی بجلی کے نرخوں میں اضافے کی منظوری
اسلام آباد: اقتصادی رابطہ کمیٹی نے بجلی کے نرخوں میں اضافے کی منظوری دے دی. تفصیلات کے مطابق آج وزیرخزانہ اسدعمرکی زیرصدارت اقتصادی رابطہ کمیٹی کا اجلاس ہوا، جس میں بجلی کی قیمتوں سے متعلق فیصلہ کیا گیا۔ بجلی کی قیمت میں اضافہ توقع سے کم کیا ہے وزیرخزانہ اسدعمر نے کہا کہ بجلی کی قیمت میں اضافہ توقع سے کم کیا ہے، پریس کانفرنس میں بجلی کےنرخوں میں اضافے پربریفنگ دیں گے، واجبات کی وصولی اور زیرگردش قرضوں کو کم کرنے کے لئےاقدامات کیے گئے ہیں. ذرائع کے مطابق حالیہ فیصلے کے بعد بجلی اوسطاً 1 روپے 18 پیسے فی یونٹ مہنگی ہوگئی، 300 یونٹ استعمال کرنے والوں پرکوئی اضافہ نہیں کیا گیا. اطلاعات کے مطابق 300 سے 700 یونٹس استعمال کرنے والوں کے لیے بجلی کے نرخ میں دس فی صد اضافہ کیا گیا ہے۔ سات سو یونٹس سے زائد استعمال پر پندرہ فیصد اضافی بل آئے گا۔ مزید پڑھیں: آخری بار آئی ایم ایف کے پاس جارہے ہیں: اسد عمر اضافے کا 300 یونٹس استعمال کرنے والے صارفین پر اطلاق نہیں ہوگا۔ 700 یونٹس سے زیادہ استعمال کرنے والوں کے لئے15 فی صد کا اضافہ کیا جائے گا. حکومتی ذرائع کے مطابق بجلی سیکٹر کے لئے 179 ارب کی سبسڈی دینے کا فیصلہ کیا گیا ہے، کمرشل اورصنعتی سیکٹرکیلئےبجلی کی قیمتوں میں اضافہ کیا جائے گا. comments
