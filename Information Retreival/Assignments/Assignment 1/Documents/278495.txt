<DOCNO>278495</DOCNO>
<HL>کراچی سینٹرل جیل میں مجرم کو پھانسی دے دی گئی</HL>
<AUTHOR>روزنامہ پاکستان</AUTHOR>
<DATELINE> Pakistan 2017-05-26 04:41:22+05</DATELINE>
<TEXT>کراچی (کرائم رپورٹر) سینٹرل جیل میں دو افراد کے قتل کے الزام میں سزا یافتہ مجرم کو منطقی انجام پر پہنچا دیا گیا ہے۔تفصیلات کے مطابق کراچی جیل میں قید وہاڑی کی تحصیل میلسی سے تعلق رکھنے والے قیدی مختار علی راجپوت کو پھانسی دے دی گئی۔ مختارعلی نے 2014 میں دو افراد کو فائرنگ کرکے قتل کردیا تھا.عدالت نے جرم ثابت ہونے پر مجرم کو پھانسی کی سزا سنائی تھی۔جیل حکام نے جمعرات کو مجرم کی سزا پر عملدرآمد کراتے ہوئے اسے پھانسی دے دی ۔ ضابطے کی کارروائی کے بعد مجرم کی لاش اس کے بھائی کے حوالے کردی گئی ہے۔</TEXT>
