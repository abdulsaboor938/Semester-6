قوم کی قربانیوں اورحمایت سے دہشت گردی کوشکست دی،آرمی چیف
اٹلی : آرمی چیف جنرل قمرجاوید باجوہ کا کہنا ہے کہ پاکستان امن کا خواہاں ہے، قوم کی قربانیوں اور حمایت سے دہشت گردی کوشکست دی اور پاکستان تکالیف برداشت کرنے کے بعد مضبوط بن کر ابھرا ہے۔ پاک فوج کے تعلقات عامہ کے شعبے آئی ایس پی آر کے مطابق آرمی چیف جنرل قمرجاوید باجوہ اٹلی پہنچ گئے، جہاں انھوں نے اٹلی کے وزیردفاع،آرمی چیف اورسیکریٹری دفاع سے ملاقاتیں کیں۔ آئی ایس پی آر کے مطابق ملاقاتوں میں امن و امان کی صورتحال سمیت عالمی صورتحال اور دفاعی تعلقات بڑھانے کے امور پر تبادلہ خیال کیا گیا ، اٹلی کے اعلیٰ حکام نے دہشت گردی کیخلاف جنگ اور امن بحالی پر پاکستان کی کاوشوں کو سراہا۔ ترجمان کا کہنا ہے کہ آرمی چیف اور اطالوی حکام کے درمیان باہمی تعلقات مزید مضبوط بنانے پر بھی اتفاق ہوا۔ اس موقع پر آرمی چیف نے کہا کہ قوم کی قربانیوں اورحمایت سے دہشت گردی کو شکست دی، قبائلیوں کے تعاون، شہدا اور غازیوں کی قربانیوں سے دہشت گردی کو ہرایا۔  جنرل قمرجاوید باجوہ کا کہنا تھا کہ دہشت گردوں کیخلاف جنگ جاری ہے، دہشت گردی کیخلاف کامیاب جنگ میں پاکستان تکالیف برداشت کرنےکےبعدمضبوط بن کر ابھرا ہے۔ ترجمان کے مطابق انھوں نے مزید کہا کہ پاکستان امن کاخواہاں ہے، اور امن واستحکام کی طرف بڑھ رہا ہے۔ آرمی چیف کا کہنا تھا کہ حکومت ہرسطح پرامن کےفروغ کیلئےکوشاں ہے، کٹھن وقت کے بعد لوگوں کو استحکام دینے کیلئے اقدامات جاری ہیں۔ یاد رہے چند روز قبل آرمی چیف جنرل قمرجاوید باجوہ نے برطانوی اعلیٰ عسکری حکام سے ملاقاتیں کیں تھیں اور برطانیہ نے دہشت گردی کیخلاف جنگ،امن بحالی پر پاکستان کی کاوشوں کو سراہا تھا۔ آرمی چیف کا کہنا تھا کہ پاکستان موثر اور پائیدار استحکام کی طرف بڑھ رہا ہے، پاک برطانیہ سیکیورٹی تعاون مزید بڑھانے کے لئے تیار ہیں۔ comments
