<DOCNO>832828</DOCNO>
<HL>کوٹ لکھپت جیل: ایک اور مجرم کو پھانسی</HL>
<AUTHOR>Dawn News</AUTHOR>
<DATELINE> Pakistan 2015-05-16 09:54:18+05</DATELINE>
<TEXT>لاہور: پنجاب کی کوٹ لکھپت جیل میں پھانسی کے ایک اور مجرم کو تختہ دار پر لٹکا دیا گیا۔  پھانسی کا پھندا لاہور کی جیل میں صبح فجر کے وقت مجرم احمد خان کو تختہ دار پر لٹکایا گیا احمد خان نے 2008 میں ریس کورس کے علاقے سے ایک شخص کو اغوا کیا اور بعد ازاں اس نے اس مغوی کو قتل کر دیا تھا۔  پاکستان: چار مہینوں میں 100ویں پھانسی خیال رہے کہ حکومت پاکستان نے گزشتہ سال پشاور میں آرمی پبلک اسکول پر دہشت گردوں کے حملے کے بعد ملک میں پھانسی کی سزاؤں پر لگی پابندی کو ہٹا دیا تھا۔  سزائے موت پر پابندی ختم حکومت پاکستان کی جانب سے پہلے دہشت گردی کے مقدمات میں قید سزائے موت کے مجرموں کو پھانسی دینے کا اعلان کیا گیا تھا تاہم بعد ازاں پھانسی پر عائد پابندی کو مکمل طور پر ہٹالیا گیا، جس کے بعد دہشت گردی کے ساتھ ساتھ دیگر مقدمات میں پھانسی کے منتظر مجرمان کی سزا پر عملدرآمد کیا جانے لگا۔ ایمنسٹی انٹرنیشنل کے اندازے کے مطابق پاکستان میں 8000 سے زائد افراد موت کی سزا کے منتظر ہیں جن میں سے زیادہ تر کی اپیلیں مسترد کردی گئی ہیں۔</TEXT>
