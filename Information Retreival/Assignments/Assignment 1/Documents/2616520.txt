<DOCNO>2616520</DOCNO>
<HL>کراچی،سینئر وکیل کے قتل کیخلاف وکلا کاسندھ اسمبلی کے سامنے مظاہرہ</HL>
<AUTHOR>اردو پوائنٹ</AUTHOR>
<DATELINE> Pakistan 2013-05-29 13:30:42+05</DATELINE>
<TEXT>کراچی(اُردو پوائنٹ تازہ ترین اخبار۔ 29مئی 2013ء) کراچی میں وکلا نے کوثر ثقلین ایڈوکیٹ اور ان کے دو بیٹوں کے قتل کے کیخلاف وکلاء نے سندھ اسمبلی کے باہر شدید احتجاج کیا،پولیس نے اسمبلی احاطے میں داخل ہونے کی کوشش ناکام بنا دی۔ سندھ ہائی کورٹ کے سینئر وکیل کوثر ثقلین ایڈوکیٹ اور ان کے دو بیٹوں کے قتل کے سوگ میں وکلا نے ہڑتال کی اور ریلی نکالی۔ وکلاء سندھ اسمبلی کے باہر پہنچے اور اپنے ساتھی کی ٹارگٹ کلنگ کیخلاف شدید نعرے بازی کی ۔ () اس دوران پولیس نے رکاوٹیں کھڑی کر کے مظاہرین کو اسمبلی کے گیٹ تک پہنچنے سے روکنے کی کوشش کی،تاہم وکلا رکاوٹیں دور کر کے گیٹ تک پہنچ گئے اور اندر داخل ہونے کی کوشش کی۔اس دوران ایک خاتون اسمبلی کا گیٹ عبور کر کے احاطے میں پہنچ گئی جسے پولیس نے پکڑ لیا۔وکلاء اپنے ساتھی کوثر ثقلین اور ان کے بیٹوں کی گرفتاری کا مطالبہ کر رہے تھے۔عدالتوں میں ہڑتال کے باعث کراچی سٹی کورٹ، ملیر کورٹ اور دیگر ماتحت عدالتوں میں کام بند رہا۔وکلا نے سٹی کورٹ کے تمام گیٹ کو تالے لگا دئیے اور ججز،عدالتی عملے اور وکلا کے علاوہ کسی کو سٹی کورٹ میں داخل ہونے کی اجازت نہیں دی۔</TEXT>
