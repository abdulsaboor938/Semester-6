<DOCNO>714483</DOCNO>
<HL>شیشہ سموکنگ میں تیز ی کے ساتھ اضافہ تشویشناک ہے،شہزاد انجم</HL>
<AUTHOR>روزنامہ پاکستان</AUTHOR>
<DATELINE> Pakistan 2014-05-10 00:21:12+05</DATELINE>
<TEXT>لاہور(پ ر)سٹی ڈسٹرکٹ آفس نادر ہال لاہورمیں انسداد تمباکو نوشی اجلاس منعقد کیا گیا جس کی صدارت ڈسٹرکٹ آفیسر کوارڈنیشن صاحبزادی وسیمہ عمر نے کی اجلاس میں مختلف محکموں کے آفیسران کے ساتھ این جی اوز کے نمائندگان نے بھی اجلاس میں شرکت کرتے ہوئے انسداد تمباکو نوشی مہم کے حوالے سے اپنے اپنے خیالات کا اظہار کیا سیف چائلڈ فاﺅنڈیشن کے صدر شہزاد انجم بیگ نے کہا کہ نوجوان نسل میں منشیات کے ساتھ شیشہ سموکنگ اور سیگریٹ نوشی کا استعمال بھی بڑی تیزی سے پروان چڑھ رہا ہے کم عمر بچے بھی سیگریٹ نوشی میں مبتلا ہو رہے ہیں جو بعد میں نشے کی لت میں بھی پڑ جاتے ہیںاس حوالے سے ڈرگ فری لاہور پراجیکٹ اپنا بھر پور کردار ادا کر رہا ہے لہذا ضرورت اس امر کی ہے کی سکول ،کالج کی سطح پر سیگریٹ نوشی و شیشہ سموکنگ کے خلاف شعور و آگاہی کے ساتھ ساتھ سیگریٹ نوشی کے قوانین پر عمل درآمد کی ضرورت ہے دکانداروں کو 18 سال سے کم عمر افراد کو سیگریٹ فروخت کرنے سے پرہیز کرنا چاہیے انہوں نے کہا کہ آج کے بچوں اورعوام کو سیگریٹ و شیشہ نوشی سے بچانے کے لیئے سٹی ڈسٹرکٹ گورنمنٹ باقاعدہ سموک فری لاہور منصوبہ متعارف کروائے ۔</TEXT>
