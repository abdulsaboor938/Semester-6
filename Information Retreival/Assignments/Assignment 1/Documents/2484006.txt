<DOCNO>2484006</DOCNO>
<HL>ملک بھر میں وکلاء نے آج بھی ایمرجنسی کے نفاذ کے خلاف احتجاج جاری رکھا ،عدالتی کاررائیوں کا بائیکاٹ اور مظاہرے کئے گئے ۔اپ ڈ</HL>
<AUTHOR>اردو پوائنٹ</AUTHOR>
<DATELINE> Pakistan 2007-11-15 15:28:32+05</DATELINE>
<TEXT>اسلام آباد(اُردو پوائنٹ اخبار تازہ ترین۔15نومبر۔2007ء) ملک بھر میں وکلاء نے آج بھی ایمرجنسی کے نفاذ کے خلاف احتجاج جاری رکھا اور عدالتی کاررائیوں کا بائیکاٹ اور احتجاجی مظاہرے کئے ۔ وفاقی دارالحکومت اسلام آباد میں وکلاء نے کچہری میں ایک گھنٹے کی علامتی بھوک ہڑتال کی اور احتجاجی ریلی نکالی۔ اس موقعے پر وکلاء نے میڈیاسے بات چیت کرتے ہوئے مطالبہ کیا کہ آئین بحال کرکے پی سی او کے تحت حلف نہ اٹھانے والے جج صاحبان کو بھی بحال کیا جائے ۔ پاکستان بار کونسل کی اپیل پر سندھ ہائیکورٹ میں بھی وکلا نے عدالتی کارروائیوں کا مکمل بائیکاٹ کیا ۔سندھ ہائی کورٹ میں وکلاء کی جنرل باڈی سے خطاب کرتے ہوئے سابق چیف جسٹس۔۔ جسٹس سجاد علی شاہ نے کہا کہ پی سی او کے تحت حلف اٹھانے والے ججز کو اس بات کا اختیار نہیں کہ وہ فرد واحد کو ایمرجنسی نافذ کرنے کی یا آئین میں ترامیم کی اجازت دے سکیں ۔ () انہوں نے کہا کہ ایمر جنسی کی موجودگی میں انتخابات دو ہزار دو کی طرح ہی ہوں گے ۔ دوسری جانب پشاور سمیت صوبہ سرحد میں بھی وکلاء نے عدالتوں کا مکمل بائیکاٹ کیااوربھوک ہڑتالی کیمپ لگایا۔ سرحد بار کونسل کے فیصلے کے مطابق وکلاء نے ہرجمعرات کو سپریم کورٹ اور ہائی کورٹ کے علاوہ ماتحت عدالتوں کے بائیکاٹ کا فیصلہ کیا ہے ۔ ملک میں ایمرجنسی اور آئین کی معطلی کے خلاف بلو چستان کے تمام اضلا ع میں وکلاء کا احتجاج آج بھی جاری رہا۔ کو ئٹہ اور دیگر تمام اضلا ع میں وکلاء عد التو ں میں پیش نہیں ہوئے ۔کو ئٹہ میں بلوچستان ہائیکورٹ بار ایسو سی ایش اور بلو چستان بار کونسل کے ارکان کا مشتر کہ اجلاس سنئیر وکیل کامران مر تضیٰ کی صدار ت میں ہو ا اجلاس میں وکلا ء کی تحر یک میں شدت پیدا کر نے کے لئے بھو ک ہڑ تا لی کیمپ لگانے اور جلسے و جلوس کر نے کے آاپشن پر غور کیا گیا،اجلاس میں اے آار وائی کی ٹیم اور دیگر صحافیو ں کو پیشہ ورانہ فرائض کی ادائیگی سے روکنے اور گرفتار کر نے کی سخت الفاظ میں مذ مت کی گئی۔.</TEXT>
