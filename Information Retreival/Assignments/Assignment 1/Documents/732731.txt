<DOCNO>732731</DOCNO>
<HL>پاکستان میں بچوں کو سب سے زیادہ مشکلات درپیش ہیں،خالد محمود</HL>
<AUTHOR>روزنامہ پاکستان</AUTHOR>
<DATELINE> Pakistan 2014-02-23 01:42:26+05</DATELINE>
<TEXT>لاہور (سٹاف رپورٹر) پاکستان میں بچوں کو سب سے ذیادہ مشکلات کا سامنا ہے ان خیالات کا اظہار جنرل سیکرٹری سیف چائلڈ فاﺅنڈیشن خالد محمود نے شاہ پور کانجراں میںاپنے بھائی حاجی اطہر قادری کی وفات پر اظہار افسوس کے لئے آئے ہوئے مختلف این جی اوز کے نمائندہ گان سے کیا انہوں نے کہا کہ معصوم بچے خاندانی دشمنی سے لے کر دہشت گردی تک تمام مسائل کا سامنا کرتے ہیں اور اکژ بچے معصومیت میں ان مسائل کے پیش اپنی نظر جان گنوا لیتے ہیں انہوں نے کہا کہ معصوم بچوں کا گٹر میں گر کر مر جانا انتہائی افسوس ناک واقعہ ہے کہیں بچے باپ کی شفقت سے محروم ،جسمانی تشدد کا شکار اورمعصوم ہاتھوں سے روزگار کما رہے ہیںاکثر بچے جنسی ذیادتی ، اغوا برائے تاوان،اونٹ ریس،منشیات کا استعمال ،بھیک مانگنا اور گھریلو ملازمت جیسے مسائل سے دو چار ہیں بچے کائنات کے پھول ہیں اور ان سے زیادتی اور بدسلوکی کرنے والے افرادپہلے یہ سوچ لیں کہ ایک زمانے میں وہ بھی بچے تھے تمام معاشرے کو مل کر کل کے پاکستان کی ترقی اور خوشحالی کے لیئے ان بچوں کو مشکلات سے بچانا ہو گا کیونکہ بچے معصوم اپنے حقوق کی آواز بلند نہیں کر سکتے سیف چائلڈ فاﺅنڈیشن بچوں کے حقوق اور تحفظ کے لیئے اپنی جدو جہد جاری رکھے گی۔</TEXT>
