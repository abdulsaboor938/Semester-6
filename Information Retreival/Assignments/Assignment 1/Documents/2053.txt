آرمی چیف کا دورہ اردن : جنرل قمرجاوید باجوہ کواعلیٰ فوجی اعزازسے نوازا گیا
راولپنڈی : آرمی چیف جنرل قمرجاویدباجوہ کو کواردن کےاعلیٰ فوجی اعزازسےنوازاگیا ہے، اردن کےشاہ عبداللہ دوئم بن الحسین نے انہیں یہ اعزاز دیا۔ پاک فوج کے شعبہ برائے تعلقات عامہ (آئی ایس پی آر) کے مطابق آرمی چیف جنرل قمرجاویدباجوہ 3روزہ سرکاری دورےپراردن پہنچ گئےایئر پورٹ پر ان کا شاندار استقبال کیا گیا، بعد ازاں آرمی چیف نے شاہ عبداللہ دوئم بن الحسین سے ملاقات کی۔ ملاقات میں علاقائی سیکیورٹی اورباہمی تعاون پربات چیت اور باہمی دلچسپی کے امور پر تبادلہ خیال کیا گیا۔ اس موقع پر شاہ عبداللہ کا کہنا تھا کہ دفاعی پیداوارسمیت مختلف شعبوں میں پاکستان کے ساتھ تعاون کوفروغ دیناچاہتےہیں، لیفٹیننٹ جنرل محمودعبدالحلیم کا کہنا تھا کہ اردن پاکستان کوقابل اعتبارشراکت دارسمجھتاہے،ہم پاکستان کے ساتھ تعلقات میں مزیدوسعت چاہتے ہیں۔ جنرل قمرجاویدباجوہ نے کہا کہ پاکستان اردن کوخصوصی اہمیت دیتاہے، اردن کےہرمثبت اقدام کوخوش آئندکہیں گے، اردن کی جانب سے کسی بھی مثبت پیشرفت کاخیرمقدم کیاجائے گا۔ آرمی چیف نے مسلح افواج کی مشترکہ مشقیں اور دفاعی تعلقات میں تعاون کی پیشکش کی جس پر اردن کے چیئرمین جوائن چیفس آف سٹاف نے جنرل قمر جاوید باجوہ کی پیشکش پرشکریہ ادا کیا۔ بعد ازاں شاہ عبداللہ دوئم بن الحسین نے آرمی چیف کوآرڈر آف دی ملٹری میرٹ عطا کیا۔  comments
