<DOCNO>1276227</DOCNO>
<HL>اسحاق ڈار کے آمدن سے زائد اثاثہ جات کیس کی سماعت آج ہوگی</HL>
<AUTHOR>روزنامہ جنگ</AUTHOR>
<DATELINE> Pakistan 2017-10-30 07:10:00+05</DATELINE>
<TEXT>احتساب عدالت اسحاق ڈار کے خلاف آمدن سے زائد اثاثہ جات کیس کی سماعت آج کرے گی، نیب کی پراسیکیوشن ٹیم نیب عدالت سے وفاقی وزیر خزانہ کے اثاثہ جات منجمد کرنے کی درخواست پر بحث کرے گی۔ نیب کی احتساب عدالت کے جج محمد بشیر وفاقی وزیر خزانہ کے خلاف اثاثہ جات ریفرنس کی سماعت آج کریں گے۔ نیب چیئرمین جسٹس ریٹائرڈ جاویداقبال نے پہلے ہی اسحاق ڈار کے اثاثہ جات منجمد کرنے کا حکم دے رکھا ہے۔ گزشتہ سماعت پر نیب کے اسپیشل پراسیکیوٹر عمران شفیق نے اس فیصلے کی توثیق کے لیے عدالت میں درخواست دائر کی جس پر جج محمد بشیرنے اسحاق ڈار کو نوٹس بحث کی تیاری کے لیے نوٹس جاری کر دیا۔ اسحاق دار کے وکیل خواجہ حارث عدالت سے چیئرمین نیب کے فیصلے کو کالعدم قراردینے کی استدعا کریں گے-</TEXT>
