شکاگوجونیئر اوپن گولڈ چیمپیئن شپ کا ٹائٹل پاکستان نے اپنے نام کرلیا
واشنگٹن: پاکستان کے جونیئر اسکواش کھلاڑی حذیفہ ابراہیم نے شاندار پرفارمنس کا مظاہرہ کرتے ہوئے شکاگو جونیئر اوپن گولڈ چیمپیئن شپ کا ٹائٹل اپنے نام کرلیا۔ تفصیلات کے مطابق پاکستانی جونیئر اسکواش کھلاڑی حذیفہ ابراہیم نے عمدہ کارکردگی کا مظاہرہ کرتے ہوئے شکاگو جونیئر اوپن گولڈ چیمپیئن شپ کا فائنل جیت لیا۔ حذیفہ نے فائنل میں امریکا کے مائلو فریڈ مین کو تین دو سے ہرایا۔ رواں سال حذیفہ نےچوتھا انٹرنیشنل ٹائٹل جیتا ہے۔ جونیئر ایشین اسکواش چیمپئن شپ میں شرکت کے بعد قومی ٹیم وطن واپس پہنچ گئی خیال رہے کہ گذشتہ ماہ بھارت کے شہر چنائے میں جونیئر ایشین اسکواش چیمپئن شپ کھیلی گئی تھی۔ جونیئر ایشین اسکواش چیمپئن شپ میں پاکستان کے ننھے کھلاڑیوں نے شاندار کارکردگی کا مظاہر کرتے ہوئے انڈر 15 ، انڈر 17 اور انڈر 19 کے ٹائٹل جیت لیے تھے۔ ایشین چیمپئن شپ کے انڈر 15 میں پاکستان کے محمد حمزہ ، انڈر 17 میں پاکستان کے حارث قاسم اور انڈر 19 میں پاکستان کے عباس زیب نے ٹائٹل جیتے تھے، جبکہ انڈر 13 کے فائنل میں پاکستان کے انس شاہ کو شکست ہوئی تھی۔ comments
