<DOCNO>1977628</DOCNO>
<HL>پنجاب میں باپ بیٹے سمیت قتل کے آٹھ مجرموں کو پھانسی دیدی گئی</HL>
<AUTHOR>نوائے وقت</AUTHOR>
<DATELINE> Pakistan 2015-07-30 04:47:04+05</DATELINE>
<TEXT>لاہور (نامہ نگاران+ ایجنسیاں) پنجاب کی مختلف جیلوں میں باپ بیٹے سمیت قتل کے 8 مجرموں کو تختہ دار پر لٹکا دیا گیا۔ پیر کی صبح سرگودھا، جھنگ، گجرات، ملتان، قصور اور اٹک میں سزائے موت کے مجرموں کو علی الصبح پھانسی دی گئی۔ اٹک میں قتل کے مجرموں جن میں باپ بیٹا شامل ہے کو پھانسی دے دی گئی۔ اٹک میں پھانسی پانے والوں میں آفتاب احمد، محمد عثمان اور محمد صفدر شامل تھے۔ ڈسٹرکٹ جیل سرگودھا میں قتل کے مجرم محمد نواز کو تختہ دار پر لٹکا دیا گیا، محمد نواز نے 2002ءمیں فرید احمد نامی شخص کو قتل کیا تھا۔ ڈسٹرکٹ جیل گجرات میں بھی سزائے موت کے قیدی گلفام عرف گلو کو پھانسی دے دی گئی۔ مجرم نے 2001ء مےں جلال پور جٹاں میں ایک شخص کو قتل کیا تھا۔ ڈسٹرکٹ جیل ملتان میں سزائے موت کے مجرم نیئر عباس کو بھی پھانسی دے دی گئی، مجرم نے 1996ءمیں ایک شخص کو قتل کیا تھا۔ قصور میں بھی باپ اور بیٹے کے قتل کے جرم میں طفیل نامی شخص کو پھانسی دی گئی۔ عید کے بعد پنجاب میں 11 مجرموں کو پھانسی دی جا چکی ہے۔ نعشیں ورثا کے حوالے کر دی گئیں۔ اس موقع پر جیلوں میں سخت سکیورٹی انتظامات کئے گئے۔ جھنگ جیل میںبدھ کے روز قتل کے دو مجرموں کو پھانسی دی جانا تھی، ایک مجرم احمد دین کو تختہ دار پر لٹکاکر پھانسی دے دی گئی جبکہ دوسرے مجرم محمد طارق کی پھانسی چند گھنٹے قبل مدعی پارٹی سے صلح ہونے کے باعث روک دی گئی۔ جھنگ سے نامہ نگار کے مطابق ڈسٹرکٹ جیل جھنگ میں قید سزائے موت کے قیدی ملزم احمد دین کو پھانسی دے دی گئی۔ احمد دین نے جائیداد کے حصول کیلئے 2001ءمیں ایک رشتہ دار شیریں خان کو قتل کر دیا تھا۔ گزشتہ روز تختہ دار پر لٹکا دیا گیا۔ قصور سے نمائندہ نوائے وقت کے مطابقڈسٹر کٹ جےل قصور مےں دوہرے قتل کے مقدمہ مےں سزائے موت کے قےدی کو گزشتہ روز پھانسی دےدی گئی۔ رینالہ ضلع اوکاڑہ کے رہائشی طفیل نے 2001ءمیں ایک مقدمہ میں گواہی دینے پر بشیر احمد اور اس کے جواں سالہ بیٹے اشرف کو فائرنگ کر کے قتل کر دیا تھا جرم ثابت ہونے پر ڈسٹرکٹ اینڈ سیشن جج اوکاڑہ نے سزائے موت کا حکم سنایا۔اے ایف پی کے مطابق اقوام متحدہ نے پاکستان پر زور دیا ہے کہ وہ پھانسیوں کے سلسلہ کو روکے، اقوام متحدہ نے حالیہ پھانسیوں کی مذمت کی ہے۔ 8مجرموںکو پھانسی</TEXT>
