<DOCNO>2494632</DOCNO>
<HL>میانوالی‘توہین آمیز خاکوں کے خلاف زبردست ہڑتال‘جگہ جگہ احتجاجی جلوس اور ریلیاں نکالی گئیں</HL>
<AUTHOR>اردو پوائنٹ</AUTHOR>
<DATELINE> Pakistan 2008-03-18 14:29:40+05</DATELINE>
<TEXT>میانوالی (اردوپوائنٹ اخبا ر تازہ ترین18 مارچ 2008 ) ملک کے دوسرے علاقہ جات کی طرح منگل کے روز میانوالی اور گردونواح میں ڈنمارک میں حضور نبی پاکﷺ کے قابل مذمت خاکوں کی اشاعت کے خلاف تاریخی ہڑتال‘ جگہ جگہ احتجاجی جلوس اور ریلیاں نکالی گئیں اور ڈنمارک کے پرچم نذر آتش کئے گئے احتجاجی جلوس اور ریلیاں مذہبی تنظیموں انجمن تاجران انجمن اصلح معاشرہ اتحاد بین المسلمین انجمن صحافیاں اور ڈسٹرکٹ پریس کلب میانوالی کی اپیل پر نکالی گئیں اور شٹر ڈاؤن ہڑتال کی گئی سختی سے عملدرآمد کیا گیا احتجاجی ریلیوں اور جلوسوں سے خطاب کرتے ہوئے مقررین نے آنے والی حکومت پر زور دیا کہ وہ فوری طور پر ڈنمارک سے سفارتی تعلقات ختم کرتے ہوئے ڈنمارک کے سفیر کو ملک سے نکل جانے کے احکامات جاری کرے اور اپنے سفیر کو فوری طور پر واپس بلا کر قوت ایمانی کا ثبوت فراہم کرے بصورت دیگر آنے والی حکومت کے خلاف احتجاجی تحریک شروع کی جائے گی-</TEXT>
