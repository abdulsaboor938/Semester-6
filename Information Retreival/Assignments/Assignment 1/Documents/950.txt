پنجاب: پولیس کی بروقت کارروائی، بڑی تباہی کا منصوبہ ناکام بنا دیا
لاہور: پنجاب میں پولیس نے بروقت کارروائی کرتے ہوئے تباہی کا بڑا منصوبہ ناکام بنا دیا، کئی من بارودی مواد برآمد کرلیا۔ تفصیلات کے مطابق پنجاب کے ضلع ننکانہ صاحب میں پولیس نے اہم کاررروائی کی، اس دوران کئی من بارودی مواد برآمد کرلیا گیا۔ پولیس حکام کا کہنا ہے کہ ننکانہ صاحب میں ہیڈ بلو کی روڈ پر گاڑی سے کئی من بارودی مواد برآمد کیا گیا ہے۔ پولیس کے مطابق کارروائی کے دوران بارودی مواد سپلائی کرنے والا ملزم بھی گرفتار ہوا، بارودی مواد مختلف شہروں میں سپلائی ہونا تھا۔ خیال رہے کہ گذشتہ سال مئی میں ایف سی اور حساس ادارے نے چاغی کے علاقے میں کارروائی کرکے بڑی تعداد میں اسلحہ اور گولہ بارود برآمد کیا تھا۔ لاہور: شیراکوٹ میں کارروائی،4دہشتگردہلاک،اسلحہ اور بارودی مواد برآمد سیکیورٹی ذرائع نے کہا تھا کہ کارروائی میں راکٹ کے 13 گولے، 2 دیسی ساختہ، 3رائفل، راکٹ لانچر، مشین گن،5 بارودی سرنگیں، گولیاں ودیگر سامان بھی برآمد ہوا۔ ذرائع نے یہ بھی واضح کیا تھا کہ مذکورہ اسلحہ بھارت اور افغانستان سے پہنچایا گیا تھا۔ یاد رہے کہ 2015 میں پنجاب کے علاقے شیرا کوٹ میں حساس اداروں کی کارروائی کے دوران چار دہشت گرد مارے تھے، ہلاک ہونے والے دہشت گردوں کے قبضے سے اسلحہ اور بارودی مواد بھی برآمد ہوا تھا۔ comments
