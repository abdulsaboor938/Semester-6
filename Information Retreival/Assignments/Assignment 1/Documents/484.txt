اردن کے مختلف علاقوں میں بارشیں، 5 بچوں سمیت 10 افراد جاں بحق
عمان: اردن کے مختلف علاقوں میں بارشیں اور ژالہ باری کے نتیجے میں 5 بچوں سمیت 10 افراد جاں بحق ہوگئے۔ عرب میڈیا کے مطابق اردن کے دارالحکومت عمان میں بارشیں اور ژالہ باری کے نتیجے میں 5 بچوں سمیت 10 افراد جاں بحق ہوگئے جبکہ عمان میں ہنگامی حالت نافذ کردی گئی ہے۔ عرب میڈیا کے مطابق اردن میں شدید بارشوں کے باعث ندی نالوں میں طغیانی، سیلابی صورتحال پیدا ہوگئی ہے، سیلابی ریلے میں بہہ کر 11 افراد زخمی اور 38 سے زائد لاپتا ہیں۔ رپورٹ کے مطابق بحر مردار پر پکنک کے لیے آئی بس سیلابی ریلے میں بہہ گئی، بس میں 37 طباء اور 11 اساتذہ موجود تھے۔ عرب میڈیا کے مطابق امدادی ٹیموں کی ہیلی کاپٹروں کی مدد سے بس میں سوار بچوں اور اساتذہ کی تلاش جاری ہے جبکہ ریسکیو آپریشن میں 11 افراد کو ریسکیو کرکے اسپتال منتقل کردیا گیا ہے، جن کی حالت تشویشناک بتائی جاتی ہے۔ دوسری جانب گرد آلود آندھی کے باعث ہائی وے پر متعدد گاڑیاں آپس میں ٹکرا گئیں جس کے سبب 15 افراد زخمی ہوئے، اردن کے دارالحکومت عمان میں ہنگامی حالت نافذ کردی گئی ہے۔ سول ڈیفنس ذرائع کے مطابق مختلف علاقوں میں امدادی کارروائیاں جاری ہیں تاہم زخمی افراد کی تعداد میں اضافے کا خدشہ ہے۔ comments
