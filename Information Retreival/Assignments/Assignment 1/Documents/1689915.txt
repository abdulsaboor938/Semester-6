<DOCNO>1689915</DOCNO>
<HL>بچوں کیخلاف بڑھتے ہوئے تشدد پر یونیسیف کی تشویش</HL>
<AUTHOR>نوائے وقت</AUTHOR>
<DATELINE> Pakistan 2017-11-03 03:41:24+05</DATELINE>
<TEXT>نیویارک(این این آئی)اقوام متحدہ کے ادارہ برائے بہبود اطفال، یونیسیف نے بچوں کے خلاف بڑھتے ہوئے تشدد پر تشویش کا اظہار کیا ہے۔میڈیارپورٹس کے مطابق ایک بیان میں یونیسیف نے بتایاکہ 2005ء سے 2016 تک کے اعداد و شمار بتاتے ہیں کہ دو سے چار سال کی درمیانی عمر کے دو تہائی بچوں کو والدین یا سرپرستوں کی جانب سے جسمانی یا زبانی تشدد کا سامنا رہا۔ اس کے علاوہ 15اور 19سال کی درمیانی عمر کی 15ملین سے زائد لڑکیاں جنسی تشدد کا نشانہ بنیں۔ اس تناظر میں سب سے خراب صورتحال کیمرون اور بنگلہ دیش کی ہے، جہاں پر بیس فیصد سے زائد لڑکیوں نے ایسے حملوں کی تصدیق کی ہے۔ زیادہ تر مجرموں کا تعلق خاندان یا پھر قریبی حلقوں سے ہوتا ہے۔</TEXT>
