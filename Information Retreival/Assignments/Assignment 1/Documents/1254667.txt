<DOCNO>1254667</DOCNO>
<HL>انسانی سمگلر گرفتار</HL>
<AUTHOR>روزنامہ جنگ</AUTHOR>
<DATELINE> Pakistan 2017-09-13 05:09:00+05</DATELINE>
<TEXT>اسلام آباد(خصوصی نامہ نگار) د وشہریوںکو جعلی ویزے پر اٹلی بھیجنے کے مرتکب انسانی سمگلر رضوان عارف سکنہ لالہ موسیٰ کو گرفتار کر لیا گیا ۔ ملزم انسانی اسمگلنگ میں ریکارڈ یافتہ ہے اور2014میں بھی اس کے خلاف ایک مقدمہ درج ہوا تھا ۔مبینہ انسانی اسمگلر نے محمد وسیم اور سہیل علی سےبارہ بارہ لاکھ روپے لے کر انہیں اٹلی بھیجنے کا وعدہ کیا اور دستاویزات بنا کر دیں مگر دونوں ہی 7ستمبر کو اٹلی جاتے ہوئے بے نظیر بھٹو ایئر پورٹ پر ایف آئی اے امیگریشن کے ہتھے چڑھ گئے جن سے تفتیش کے دوران انسانی اسمگلر رضوان عارف کا نام سامنے آیا تو ایف آئی اے نے اسے گرفتار کر لیا ۔ بدھ کو ملزم کا عدالت سے جسمانی ریمانڈ حاصل کیا جائے گا۔</TEXT>
