<DOCNO>2564681</DOCNO>
<HL>وزیرداخلہ رحمان ملک کیخلاف دومقدمات کی واپسی کیلئے درخواستیں دیدی</HL>
<AUTHOR>اردو پوائنٹ</AUTHOR>
<DATELINE> Pakistan 2010-06-16 22:28:13+05</DATELINE>
<TEXT>راولپنڈی(اُردوپوائنٹ اخبارتازہ ترین۔16جون۔2010ء) وفاقی وزیر داخلہ رحمان ملک کے خلاف کرپشن کے دو مختلف مقدمات کی واپسی کے لیے نیب نے راولپنڈی کی احتساب عدالت میں درخواستیں دائرکر دی ہیں۔ () نیب کے ایڈیشنل پراسیکیوٹر جنرل نے راولپنڈی کی خصوصی احتساب عدالت نمبر چار کے جج چوہدری عبدالحق کی عدالت میں رحمان ملک کے خلاف کرپشن کے دو مختلف مقدمات واپس لینے کے لیے درخواستیں دائر کی ہیں۔احتساب عدالت نے درخواستوں کی باقاعدہ سماعت کے لیے اٹھائیس جون کی تاریخ مقرر کی ہے جبکہ اسی دن وفاقی وزیر داخلہ رحمان ملک کی عدالت میں حاضری سے استثنٰی اور بریت کی درخواستوں پر بھی سماعت ہو گی۔ رحمان ملک کے خلاف مقدمات میں دس تولہ سونا چوری اور دو کاریں رشوت میں لینے کا الزام ہے۔</TEXT>
