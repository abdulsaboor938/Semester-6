<DOCNO>2434640</DOCNO>
<HL>بھارت میں بچوں کے ساتھ زیادتی کے مجرموں کو سزائے موت کی منظوری</HL>
<AUTHOR>جیو اردو نیوز</AUTHOR>
<DATELINE> Pakistan 2018-04-21 22:04:36+05</DATELINE>
<TEXT>مقبوضہ کشمیر کی 8 سالہ آصفہ کے زیادتی کے بعد قتل کے واقعہ نے پورے بھارت کو ہلا کر رکھ دیا ہے۔ فوٹو: فائل/رائٹرزبھارت میں کابینہ نے چائلڈ پروٹیکشن قانون میں ترمیم کرتے ہوئے بچوں کے ساتھ زیادتی کے مجرموں کو سزائے موت کی منظوری دے دی۔بھارتی وزیراعظم نریندر مودی کی جانب سے بلائے گئے یونین کابینہ کے ہنگامی اجلاس نے 12سال سے کم عمر بچوں کے ساتھ زیادتی کے مجرموں کے لیے سزائے موت کی ایگزیکٹو آرڈر کے ذریعے منظوری دی۔بھارت میں خواتین کو جنسی طور ہر ہراساں کرنے کے واقعات سیاسی مسئلہ بن چکا ہے اور ملک بھر میں آئے روز خواتین کے ساتھ زیادتی کے واقعات کے خلاف پُرتشدد مظاہرے پھوٹ پڑتے ہیں۔ مقبوضہ کشمیر میں 8 سالہ بچی سے زیادتی اور قتل 'سوچا سمجھا منصوبہ' نکلا رواں برس جنوری میں مقبوضہ کشمیر کے علاقے کٹھوا میں ایک 8 سالہ بچی کو اجتماعی زیادتی کے بعد بہیمانہ انداز میں قتل کردیا گیا تھا۔ بھارت کی مودی حکومت کو خواتین کے ساتھ زیادتی کے واقعات پر شدید تنقید کو نشانہ بنایا جاتا ہے اور آئندہ برس انتخابات سے قبل ہندو انتہا پسند بی جے پی پر شدید دباؤ بڑھتا جا رہا ہے۔مقبوضہ کشمیر زیادتی کے بعد قتل ہونے والی 8 سالہ بچی آصفہ اور اتر پردیش میں 7 سالہ بچی کے زیادتی و قتل سمیت دیگر واقعات میں اکثر بی جے پی رہنما ہی ملزمان کی سپورٹ کرتے نظر آتے ہیں۔جنوری میں بھی بی جے پی رہنما کی جانب سے سپریم کورٹ میں ایک درخواست دائر کی گئی تھی جس میں کہا گیا تھا کہ زیادتی کے ملزمان کو سزائے موت دینا ہی مسئلے کا حل نہیں ہے۔بھارت میں اس سے پہلے بچوں کے ساتھ جنسی زیادتی کے مجرموں کے لیے کم سے کم سزا 7 سال اور زیادہ سے زیادہ سزا عمر بھر قید تھی۔بھارت میں ہر 15 منٹ میں ایک ریپبھارتی میڈیا رپورٹس میں بتایا گیا ہے کہ سرکاری اعدادو شمار کے مطابق بھارت میں ہر 15 منٹ میں ایک بچے کو زیادتی کا نشانہ بنایا جاتا ہے جب کہ 2016 میں بھارت میں زیادتی کے واقعات میں غیر معمولی اضافہ ہوا اور 2015 کے مقابلے میں واقعات 82 فیصد بڑھے۔ بھارت: اترپردیش میں 7 سالہ بچی زیادتی کے بعد قتل 19 سالہ لڑکے نے بچی کو زیر تعمیر عمارت میں زیادتی کا نشانہ بنایا اور گلا دبا کر قتل کردیا، ملزم گرفتار، پولیس واضح رہےکہ چند روز قبل بھارتی صوبے گجرات میں بھی 11 سالہ بچی کو زیادتی کےبعد قتل کیا گیا تھا۔</TEXT>
