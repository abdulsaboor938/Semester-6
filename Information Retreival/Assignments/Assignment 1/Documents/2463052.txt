<DOCNO>2463052</DOCNO>
<HL>انسانی سمگلنگ کے سینکڑوں مقدمات میں مطلوب ”جاوید آمرے والا “ گرفتار</HL>
<AUTHOR>اردو پوائنٹ</AUTHOR>
<DATELINE> Pakistan 2007-04-21 12:58:04+05</DATELINE>
<TEXT>لاہور(اردوپوائنٹ تازہ ترین اخبار 21 اپریل 2007) انسانی سمگلنگ کے سینکڑوں مقدمات میں مطلوب جاوید آمرے والا کو گرفتار کرلیا گیا ہے ، ملزم کی گرفتاری لاکھوں روپے کا انعام مقرر تھا ۔ تفصیلات کے مطابق انسانی اسمگلنگ کے سیکڑوں مقدمات میں مطلوب جاویدآمرے والا کو ایف آئی اے نے ہفتے صبح موٹروے سے گرفتار کر لیا۔ گجرات کا رہائشی جاوید آمرے انسانی اسمگلنگ کے سیکڑوں مقدمات میں ایف آئی اے کی چاروں صوبوں کی برانچوں کو مطلوب تھا اوراس کی گرفتاری پر لاکھوں روپے کا انعام بھی تھا۔ () ایف آئی اے ذرائع کے مطابق جاوید آمرے والا کو ایف آئی اے کے اسسٹنٹ ڈائریکٹر نصراللہ گوندل اور سب انسپکٹر کوثر عباس نے موٹر وے پر چکری کے علاقے میں گرفتار کیا ۔ انسانی اسمگلر جاوید آمرے والا شپ کے ذریعے ہزاروں لوگوں کو یورپ اورموریطانیہ اسمگل کر چکا ہے جبکہ جاوید آمرے والا کابحری جہاز چند سال قبل یونان میں ڈوب گیا تھا جس میں40 پاکستانی ہلاک ہوگئے تھے ۔ملزم کو کل ریمانڈ کے لئے عدالت میں پیش کیا جائے گا جبکہ ڈی جی ایف آئی اے اس کی گرفتاری کے حوالے سے آج ایک پریس کانفرنس بھی کریں گے۔</TEXT>
