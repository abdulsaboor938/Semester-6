اووسیزپاکستانیوں کا پاکستان کے لیے جذبہ قابل تعریف ہے‘ فیصل جاوید
برسلز: پاکستان تحریک انصاف کے سینیٹر فیصل جاوید کا کہنا ہے کہ بیرون ملک مقیم پاکستانیوں کو موجودہ حکومت پر مکمل اعتماد ہے۔ تفصیلات کے مطابق برسلز میں سینیٹرفیصل جاوید نے بیلجیئم کے دارالحکومت برسلز میں ڈیم فنڈ ریزنگ کے لیے منعقدہ پروگرام میں شرکت کی۔ اس موقع پر سینیٹر فیصل جاوید نے اے آروائی نیوز سے خصوصی گفتگو کرتے ہوئے کہا کہ اووسیز پاکستانیوں کا پاکستان کے لیے جذبہ قابل تعریف ہے۔ انہوں نے کہا کہ بیرون ملک مقیم پاکستانیوں کو موجودہ حکومت پر مکمل اعتماد ہے۔ فیصل جاوید نے کہا کہ اے آر وائی نیوز نے شعورپیدا کرنے کے لیے کردارادا کیا، 8 کروڑ سے زائد کے عطیات جمع کرانے کے اعلانات کیے گئے۔ انہوں نے یہ بھی کہا کہ اے آروائی نیوزڈیم فنڈریزنگ کے سلسلے میں ہمارے ساتھ کھڑا رہا، صدراے آروائی نیٹ ورک سلمان اقبال اوران کی ٹیم کوکریڈٹ جاتا ہے۔ ڈیم فنڈ ریزنگ کے لیے وزیراعظم نے پارٹی رہنماؤں کو ٹاسک دے دیا یاد رہے کہ 8 ستمبر کو ڈیم فنڈ ریزنگ کے لیے وزیراعظم عمران خان نے پارٹی رہنماؤں کو ٹاسک دیا تھا۔ واضح رہے گزشتہ ماہ وزیراعظم پاکستان نے اپنے خطاب میں ڈیم بنانے کے لیے قوم سے مدد مانگی تھی اور پیغام میں کہا تھا پاکستان بہت سے مسائل کا شکار ہے مگر سب بڑا مسئلہ پانی کی کمی ہے، ڈیم بنانا ناگزیر ہوگیا ہے۔ comments
