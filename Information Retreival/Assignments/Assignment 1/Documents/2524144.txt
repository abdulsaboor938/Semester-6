<DOCNO>2524144</DOCNO>
<HL>کرم ایجنسی:امریکی جاسوس طیاروں کا میزائل حملہ،جاں بحق افراد کی تعداد 30 ہوگئی،متعدد زخمی، مزید ہلاکتوں کا خدشہ،امریکی حملے ملکی مفاد میں نہیں،وزیراعظم گیلانی۔ اپ ڈیٹ 2</HL>
<AUTHOR>اردو پوائنٹ</AUTHOR>
<DATELINE> Pakistan 2009-02-16 13:11:26+05</DATELINE>
<TEXT>پارہ چنار(اُردو پوائنٹ تازہ ترین۔16فروری 2009 ء) کر م ایجنسی میں امریکی میزائل حملے میں جاں بحق ہو نے والوں کی تعداد تیس ہو گئی جبکہ تین افراد زخمی ہیں۔غیر ملکی نیوز ایجنسی کے مطابق بغن کے علاقے میں ایک عمارت پر امریکی جاسو س طیاروں نے چار میزائل داغے حملے کے وقت عمارت میں طالبان کا اجلاس ہو رہاتھا۔عینی شاہدین کاکہناہے کہ عمارت کے ملبے سے پندرہ افراد کی لاشیں اور بیس زخمیوں کو نکال لیا گیاہے۔ کرم ایجنسی میں امریکی جاسوس طیاروں کا یہ پہلا میزائل حملہ ہے۔دوسری جانب اسلام آباد میں وزیر اعظم یوسف رضا گیلانی نے امریکی ڈرون حملوں کی مزمت کرتے ہیں یہ حملے ملکی مفاد میں نہیں ہیں۔ میڈیا سے گفتگو کرتے ہوئے وزیراعظم نے کہا کہ دنیا میں حکومتوں کی پالیسیاں تبدیل ہو رہی ہیں اوباما انتظامیہ کو بھی تبدیلی کےلئے ووٹ ملا ہے وہ یہ نہیں کہ سکتے کہ امریکی پالیسی کب تبدیل ہو گی۔ () انہوں نے کہا کہ طاقت کا استعمال مسائل کا حل نہیں ہے فوجی ایکشن وفاقی یا صوبائی حکومت کی ریکوزیشن پر ہو تاہے مگر اس کے بعد فو ج کی واپسی کی بھی حکمت عملی ضروری ہے جس کے لیئے قانون نافز کر نے والے اداروں کو حکمت عملی وضع کر نی چایئے۔ ان کہا کہنا تھا کہ موجودہ حکومت نے مذاکرات کی پالیسی بنائی ہے جبکہ صوبائی حکومت بھی جرگوں کے ذریعے اس پالیسی پر گامزن ہے۔ انہوں نے کہا کہ اقتدار میں آتے ہی انہوں نے تین نکاتی حکمت عملی کا اعلان کیا تھا جس کو اگے بڑھایا جا رہا ہے۔ وزیراعظم نے کہا کہ سترہویں آئینی ترمیم پر حکومت پختہ عزم رکھتی ہے جس کے لیئے متفقہ بل کی ضرورت ہے۔اس سے قبل سہ فریقی لیبر کانفرنس سے خطاب کرتے ہوئے وزیراعظم نے کہا کہ حکومت مزدور طبقے کی خوشحالی کے لیئے امریت دور کے کالے قوانین کا خاتمہ کرے گی انہوں نے وزارت قانون کو ہدایت کی کہ جلد نئی لیبر پالیسی کا اعلان کیا جائے۔انہوں نے کہا کہ حکومت نے محنت کش طبقے کی خوشحالی کے لیئے اہم اقدامات کیئے ہیں۔</TEXT>
