فواد چوہدری اور عثمان بزدار کی اہم ملاقات، 100 روزہ ایجنڈے پر پیش رفت کا جائزہ
لاہور: وفاقی وزیرِ اطلاعات اور وزیرِ اعلیٰ پنجاب کے درمیان اہم ملاقات ہوئی، جس میں پی ٹی آئی حکومت کے 100 روزہ ایجنڈے پر پیش رفت کا جائزہ لیا گیا۔ تفصیلات کے مطابق فواد چوہدری اور عثمان بزدار کے درمیان ہونے والی ملاقات میں حکومتی اقدامات کو بھر پور طریقے سے اجاگر کرنے کا فیصلہ کیا گیا۔ وزیرِ اعلیٰ پنجاب عثمان بزدار نے کہا کہ حکومت کی 30 روز کی کارکردگی بھی ماضی کی حکومت سے کہیں بہتر ہے، وزیرِ اعظم کا ایجنڈا 22 کروڑ عوام کی زندگیاں بدل دے گا۔ عثمان بزدرا نے مزید کہا کہ حکومتی اقدامات عوام کے سامنے لانے میں میڈیا کا کردار اہم ہے، میڈیا کی تعمیری تنقید سے حکومت کو رہنمائی ملتی ہے۔ وزیرِ اعلیٰ پنجاب سے ملاقات میں وفاقی وزیرِ اطلاعات نے کہا کہ حکومتی کارکردگی کی جانچ پڑتال سب سے بہترین طریقے سے عوام کر سکتے ہیں۔ یہ بھی پڑھیں: پنجاب میں قبضہ مافیا اور تجاوزات کے خلاف بڑے آپریشن کی منظوری فواد چوہدری نے اس موقع پر کہا کہ اشتہاری حکومت کی ترقی اشتہاری ہو چکی ہے، تحریکِ انصاف کی حکومت کا فوکس عوام کے حقیقی مسائل ہیں۔ خیال رہے کہ وزیرِ اعلیٰ پنجاب نے صوبے میں قبضہ مافیا اور تجاوزات کے خلاف ایک بڑے آپریشن کی منظوری دی ہے، ان کا کہنا تھا کہ قبضہ گروپس اور تجاوزات کے خلاف آپریشن طاقت ور مافیا سے شروع ہوگا۔ comments
