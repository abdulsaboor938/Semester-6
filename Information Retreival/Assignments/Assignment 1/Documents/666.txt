آئی سی سی رینکنگ: ثنا میر صف اول کی خاتون بولر بن گئیں
دبئی: انٹرنیشل کرکٹ کونسل نے خواتین کی ون ڈے رینکنگ جاری کردی۔ پاکستانی خواتین کرکٹ ٹیم کی سابق کپتان ثنا میر صف اول کی خاتون بولر بن گئیں۔ تفصیلات کے مطابق انٹرنیشل کرکٹ کونسل نے خواتین کی ون ڈے رینکنگ جاری کردی۔ خواتین بولرز میں پہلی 3 میں سے 2 پوزیشن پاکستان کے پاس ہیں۔ خواتین کرکٹ ٹیم کی سابق کپتان ثنا میر صف اول کی خاتون بولر بن گئیں۔ ثنا میر رینکنگ میں 663 ریٹنگ پوائنٹس کے ساتھ سرفہرست ہیں۔ خیال رہے کہ آسٹریلیا کے خلاف جاری سیریز میں ثنا میر نے 7 وکٹیں حاصل کیں۔ سنہ 2005 میں سری لنکا کے خلاف اپنے کرکٹ کیریئر کا آغاز کرنے والی ثنا اب تک 108 ون ڈے میچز کھیل چکی ہیں۔ 108 ون ڈے میچز میں ثنا 1 ہزار 4 سو 91 رنز بنا چکی ہیں جبکہ انہوں نے 127 وکٹیں حاصل کی ہیں۔ دوسری طرف ٹی 20 بولرز کی رینکنگ میں پاکستان ویمن ٹیم کی ایک اور کھلاڑی انعم امین بھی شامل ہیں جو تیسرے نمبر پر ہیں۔ comments
