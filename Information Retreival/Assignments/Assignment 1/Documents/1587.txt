امجد سلیمی کو آئی جی پنجاب نامزد کرنے کا نوٹی فکیشن واپس
لاہور: وفاقی حکومت نے آئی جی پنجاب امجد جاوید سلیمی کے تبادلے کا نوٹی فکیشن واپس لے لیا گیا ہے،انہیں آج صبح آئی جی پنجاب تعینات کیا گیا تھا۔ تفصیلات کے مطاب آئی جی پنجاب امجد سلیمی کے تبادلے کا نوٹی فکیشن ضمنی انتخابات تک کے لیے معطل کیا گیا ہے، الیکشن کمیشن نے نے اس معاملے پرجواب بھی طلب کیا ہے ۔ ذرائع کا کہنا ہے کہ الیکشن کمیشن نے سیکرٹری اسٹیبلشمنٹ کو دو روز کی مہلت دیتے ہوئے جواب طلب کرلیا ہے کہ ضمنی انتخابات کے سلسلے میں عائد پابندی کے باوجود قانون کی خلاف ورزی کیوں کی گئی۔ یاد رہے کہ اسٹیبلشمنٹ ڈویژن کی جانب سے امجد سلیمی کی بطور آئی جی پنجاب تعیناتی کا نوٹی فکیشن آج ہی جاری کیا گیا تھا ۔ وہ اسے سے قبل آئی جی سندھ بھی رہے ہیں ۔ امجد سلیمی کی تعیناتی سے قبل آئی جی پنجاب طاہر خان کو ایک ماہ دو روز بعد اس عہدے پر فائز رہنے کے بعد تبدیل کیا گیا تھا۔ انہیں ہٹانے کے بارے میں وزیراطلاعات فواد چوہدری کا کہنا تھا کہ حکومت مقرر کردہ ٹاسک پورے نہ کرنے پر انہیں ہٹانے کا فیصلہ کیا گیا ہے ۔ طاہر خان کوکچھ معاملات پر عمل کا کہا گیا تھا جس میں تاخیر ہوئی۔ انہوں نے یہ بھی کہا تھا کہ بیوروکریسی کو پیغام دے دیا ہے کہ جو کام کرے گا وہ رہے گا۔ یادرہے کہ نئی حکومت نے آتے ہی سندھ اور پنجاب کی بیروکریسی میں بڑے پیمانے پر اکھاڑ پچھاڑ کی تھی، موجودہ آئی جی پنجاب کو حال ہی میں تعینات کیا گیا تھا۔ comments
