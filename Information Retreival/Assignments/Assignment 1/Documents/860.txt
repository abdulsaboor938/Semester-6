حکومتی اخراجات کا بوجھ شہریوں پرڈالاجا رہا ہے‘ نیئربخاری
اسلام آباد : پیپلزپارٹی کے رہنما نیئربخاری کا کہنا ہے کہ حکمران مہنگائی کرکےغریبوں سے زندگی کا حق چھیننے کے درپے ہیں۔ تفصیلات کے مطابق سابق چیئرمین سینیٹ نیئربخاری کا کہنا ہے کہ سرمایہ دارانہ حکومت کا ہردن غریبوں پرسونامی سے بدترثابت ہورہا ہے۔ پیپلزپارٹی کے رہنما نے کہا کہ حکمران مہنگائی کرکےغریبوں سے زندگی کا حق چھیننے کے درپے ہیں۔ نیئربخاری نے کہا کہ کمائی کا ہرشعبہ ذاتی معاون خصوصی کےحوالےکردیا گیا ہے، متکبر حکمران عوام الناس کےغیض وغضب کودعوت دے رہے ہیں۔ پیپلزپارٹی کے رہنما نیئربخاری نے کہا کہ حکومتی اخراجات کا بوجھ شہریوں پر ڈالاجا رہا ہے۔ ملکی معاشی صورت حال، بلاول بھٹو حکومت پر برس پڑے یاد رہے کہ گزشتہ ہفتے چیئرمین پیپلزپارٹی بلاول بھٹو زرداری کا کہنا تھا کہ پی ٹی آئی حکومت نے معاشی سونامی چھوڑدیا ہے۔ چیئرمین پیپلزپارٹی کا کہنا تھا کہ عام آدمی کو ریلیف، دو نہیں ایک پاکستان کے وعدے کہاں گئے، حکومت کی پالیسیوں سے سب سے زیادہ عوام متاثر ہورہے ہیں، خطرہ ہے پاکستان کو بلیک لسٹ نہ کردیا جائے۔ comments
