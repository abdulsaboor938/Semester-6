<DOCNO>2040137</DOCNO>
<HL>امریکہ میں جرائم روکنے کےلئے خفیہ ایجنسیوں کی کارروائیوں میں اضافہ ہوگیا: نیویارک ٹائمز</HL>
<AUTHOR>نوائے وقت</AUTHOR>
<DATELINE> Pakistan 2014-11-17 05:18:44+05</DATELINE>
<TEXT>نیویارک (نمائندہ خصوصی) امریکی اخبار نیویارک ٹائمز نے دعویٰ کیا ہے کہ امریکہ میں جرائم کی روک تھام کےلئے 40 سے زائد وفاقی ایجنسیوں نے اپنی خفیہ کارروائیوں میں اضافہ کردیا ہے۔ "نیویارک ٹائمز" کی رپورٹ کے مطابق چالیس سے زائد وفاقی ایجنسیوں کے خفیہ اہلکار بزنس مین، ڈاکٹر، وزرا، سیاسی مظاہرین، طلبا، وکلا اور سماجی کارکنوں کے روپ دھار کر خفیہ کارروائیوں میں حصہ لیتے ہیں۔ ان کارروائیوں کا مقصد دہشتگردی، انسانی سمگلنگ، شناخت کی چوری سمیت مختلف روایتی مجرمانہ سرگرمیوں کا سدباب کرنا ہے۔ اخبار کے مطابق سپریم کورٹ سمیت مختلف مقامات پر ہونیوالے مظاہروں میں کئی وفاقی ایجنٹس طلبا کا روپ دھار کر مظاہرین میں شامل ہوجاتے ہیں۔ جس کا مقصد مظاہرین کی کسی بھی مشتبہ سرگرمی پر نظر رکھنا ہوتا ہے۔ انٹرنیٹ ریونیو سروس میں درجنوں خفیہ اہلکار منشیات فروش یا اکاو¿نٹنٹ کا روپ دھار کر ٹیکس چوروں کا پتہ لگاتے ہیں۔ رپورٹ کے مطابق بعض اداروں کے حکام کا خیال ہے کہ خفیہ آپریشنز کے ذریعے شواہد اکٹھے کرنے میں زیادہ مدد ملتی ہے۔ خفیہ کارروائیوں میں پیسوں کا خ±رد برد ،تحقیقات میں سمجھوتہ کرنے اور ایجنٹس کے کئی ماہ تک لاپتہ رہنے جیسے مسائل بھی موجود ہیں۔ نیویارک ٹائمز</TEXT>
