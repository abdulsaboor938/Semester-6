<DOCNO>2172440</DOCNO>
<HL>را کے ایجنٹوں سمیت 43 بھارتی پنجاب کی جیلوں میں قید</HL>
<AUTHOR>نوائے وقت</AUTHOR>
<DATELINE> Pakistan 2013-05-29 02:50:32+05</DATELINE>
<TEXT>لاہور (معین اظہر سے) دہشت گردی، سمگلنگ اور خفیہ ایجنسی را کے ایجنٹوں سمیت 43 بھارتی قیدی جو سزائے موت سے لے کر ایک سال کی سزا کے کیسوں میں ملوث ہیں پنجاب کی جیلوں میں سزا کاٹ رہے ہیں۔ ان قیدیوں کی جو پرسنل فائل اور انویسٹی گیشن رپورٹس خفیہ اداروں کے پاس ہیں ان کے مطابق بھارتی ایجنسی را ان کو مسلمانوں کے نام دے کر اور مذہبی تعلیمات کے بعد پاکستان بھجواتی ہے اور یہ دہشت گردی سے لے کر یہاں کی خفیہ معلومات تک رسائی کی کوششیں کرتی ہے۔ قانون نافذ کرنے والے اداروں کی رائے ہے کہ کچھ عرصہ بعد بھارت کے خفیہ ادارے اپنے طریقہ کار میں تبدیلی کر لیتے ہیں جبکہ اس وقت را کا افغان سرحد پر کریمنل اور سمگلرز سے رابطہ ہے جو ان کو اپنے کاموں کے لئے استعمال کر رہے ہیں تاہم ان ایجنٹوں کو پاکستان میں مالی مدد دئی سے حوالہ کی رقم کے ذریعے فراہم کی جاتی ہے۔ جو بھارتی 43 قیدی پنجاب کی جیلوں میں ہیں ان میں بعض کے ابھی تک جعلی نام ہی ہمارے ریکارڈ میں ہیں۔ جو بھارتی قیدی ہیں ان میں محمد قاسم نارنگ منڈی سے حال ہی میں پکڑا گیا۔ کلپر سنگھ کا کور نام فتح محمد تھا۔ یہ دہشت گردی میں ملوث ہے۔ کلدیپ سنگھ جاسوس ہے، اسے 26 سال کی سزائی ہوئی ہے۔ کلدیپ کمار بھارتی جاسوس ہے اسے 26 سال کی سزا ہوئی ہے۔ غلام فرید میرکوٹ بھارتی پنجاب سے ہے اسے 13 سال کی سزا ہوئی ہے۔ مہندر سنگھ کا بھارتی گورداسپورٹ سے تعلق ہے یہ جاسوس ہے اور اسے 10 سال کی سزا ہوئی ہے۔ یوکیشن کمار نارووال سے جاسوسی اور سمگلنگ کے الزام میں پکڑا گیا، سیروف سلیم کو سیکرٹ ایکٹ کے تحت پکڑا گیا، تعلوق سنگھ جالندھر کا رہائشی ہے ایف آئی اے نے اسلام آباد سے پکڑا، محمد قابال عرف رانا جموں کا رہائشی ہے سیکرٹ ایکٹ میں گجرات سے پکڑا گیا، جاوید چھانی اصلی نام پنکج کمار گرداسپور کا رہائشی سیکرٹ ایکٹ میں پکڑا گیا اسلام آباد سے پکڑا گیا، محمد وقار سیکرٹ ایکٹ میں اسلام آباد سے پکڑا گیا، مبارک حسین شاہ کھاریاں کینٹ سے سیکرٹ ایکٹ کے تحت پکڑا گیا۔ دلباغ سنگھ سمگلنگ کے الزام مپں پکڑا گیا، ر ام تلک سیکرٹ ایکٹ میں لاہور سے پکڑا گیا، عارف ہدایت کا تعلق دہلی سے ہے قصور سے سمگلنگ میں پکڑا گیا، اسپال رام سمگلنگ میں اوکاڑہ سے پکڑا گیا، محمد مقبول لون فارن ایکٹ کے تحت سیالکوٹ سے پکڑا گیا، دھرم سنگھ آفیشنل سیکرٹ ایکٹ کے تحت لاہور کینٹ سے پکڑا گیا، برچو لکھن¶ کا رہائشی ہے آفیشل سیکرٹ ایکٹ میں نارووال سے پکڑا گیا، سنیل مہیش سیالکوٹ سے پکڑا گیا، راجو بابو سمگلنگ میں لاہور سے پکڑا گیا، شام سندر صدر نارووال سے پکڑا گیا، جاسوسی کے الزام میں درام داس نارووال سے پکڑا گیا، شمبو ناتھ جاسوسی کے الزام میں ساہیوال سے پکڑا گیا، سورج رام راجستھان بھارت سے ہے جو جاسوسی کے الزام میں پکڑا گیا، منگی سودن شکرگڑھ سے پکڑا گیا، ظفر الدین سیالکوٹ سے سمگلنگ میں پکڑا گیا، راجو رائے بہار بھارت کا رہائشی ہے جسے فارن ایکٹ کے تحت سیالکوٹ سے پکڑا گیا ہے۔ محمد زاہد آفیشل سیکرٹ ایکٹ کے تحت ملتان سے پکڑا گیا ہے۔ بیپال کالا شکرگڑھ سے پکڑا گیا ہے، راجوموہلی لدھیانہ سے ہے اسے صدر قصور سے فارن ایکٹ کے تحت پکڑا گیا، پنوسی لال فارن ایکٹ کے تحت پکڑا گیا، کشوا بھگون منی پور انڈیا سے فارن ایکٹ کے تحت پکڑا گیا، روپی پال قصور سے سمگلنگ کے الزام میں پکڑا گیا۔</TEXT>
