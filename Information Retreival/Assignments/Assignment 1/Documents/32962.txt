<DOCNO>32962</DOCNO>
<HL>پشاور سمیت دیگر اضلاع میں گستاخانہ خاکوں کیخلاف احتجاجی مظاہرے اور ریلیاں</HL>
<AUTHOR>روزنامہ پاکستان</AUTHOR>
<DATELINE> Pakistan 2018-08-30 05:56:25+05</DATELINE>
<TEXT>پشاور ،اضلاع ( سٹی رپورٹر ،نمائندگان پاکستان )ضلع کونسل پشاورکے ممبران نے ہالینڈ میں گستاخانہ خاکوں کی نمائش کیخلاف کونسل میں احتجاجی مظاہرہ کرتے ہوئے ہالینڈ سے سفارتی کی قرار متفقہ طور پر منظورکرلی جبکہ حرمت رسولؐ پر جان بھی قربان، ہالینڈ سے سفارتی تعلقات ختم کرو، امریکہ مردہ باد اور خادم انبیاء مصطفیٰ مصطفیٰ کے نعرے لگاکر احتجاجی مظاہرے کو پر امن طور پر منشتر کردیا۔ ضلع کونسل پشاور کا اجلاس زیرصدارت نائب ناظم وکنونیئر سیدقاسم علی شاہ منعقد ہوا جس میں ہالینڈ میں گستاخانہ خاکوں کی نمائش کیخلاف قرار داد پیش کرتے ہوئے کونسل ممبران نے ہالینڈ سے سفارتی تعلقات کرنے، او آئی سی اور یو این او سے حضرت محمدؐ کی شان میں گستاخی کی روک تھام کے لئے قانون سازی کا مطالبہ کیاہیں۔ اجلاس میں کنونیئر نے دوبارہ گنتی میں کامیاب ہونے والے یونین کونسل فقیرآباد کے کونسل ممبر خورشید عالم سے حلف لیا جبکہ مسلم لیگ (ن) کے پارلیمانی لیڈر رحمدل نواز نے ایک سال قبل قتل ہونے والے مسلم لیگ (ن) کے یوتھ کے نشت پر نامزد امیدوار باسط کی جگہ دوسری ممبر نامزد نہ کرنے پر الیکشن کمیشن اور اسسٹنٹ ڈائریکٹر لوکل گورنمنٹ پر تنقید کرتے ہوئے ضلع ناظم سے مخصوص خالی نشتوں کو فوری طور پر پر کرنے کا مطالبہ کیاہے۔ اپوزیشن لیڈر سعید محمد ظاہر ایڈوکیٹ، جماعت اسلامی کے پارلیمانی لیڈر خالد وقاص چمکنی، اے این پی کے ممبر عالمزیب یوسفزئی، پیپلزپارٹی ممبر جمیل خان، جمراز خان، سرور دین،شیخ کریم جان اورگل افضل نے عام انتخابات 2018ء میں صاف وشفاف انتخابات نہ کرنے پر الیکشن کمیشن پر تنقید کی اور کونسل اجلاس میں الیکشن میں دھاندلی کیخلاف ہاتھوں پر کالی پٹیاں باندھ دی تھی جبکہ حکمران جماعت پی ٹی آئی کے مینا خان آفریدی، اضغرخان، مجاہدخان، سیدان شاہ، امجدخان، شمس الباری، خاتون ممبر کلثوم کنڈی، سلمہ سعید، محمد اشفاق نے کہاہے کہ صاف وشفاف انتخابات ہوگئے ہیں اور عوام نے پی ٹی آئی چیئرمین عمران خان کو مینڈیٹ دیاہے اور اپوزیشن جماعتیں پانچ سال تک انتظار کرکے نیا پاکستان بنانے میں پی ٹی آئی کے ساتھ تعاون کرے۔ اپوزیشن لیڈر سعید محمد ظاہر ایڈوکیٹ نے کہاکہ وفاق اور تین صوبوں میں پی ٹی آئی برسراقتدار آئی ہے جبکہ ضلع کونسل پشاور میں بھی پی ٹی آئی کی حکومت ہے اور ضلع ناظم صوبائی حکومت سے سپیشل گرانٹ لے کر پشاور کی محرومی ختم کرے اور سٹی ڈسٹرکٹ گورنمنٹ صوبائی حکومت کے تعاون سے پشاور شہر کے لئے میگا پراجیکٹ شروع کرے، انہوں نے کہاکہ وزیراعظم عمران خان نے ضلع ناظم کے انتخاب براہ راست عوام کے ووٹ کا جو اعلان کیاہے اس سے کونسل ممبران کی گرفت ناظم پر ختم ہوجائے گی اور عوام کے ووٹ سے منتخب ضلعی ناظم پھر من مانی کرے گا جبکہ ان کیخلاف تحریک عدم اعتماد پیش نہ کرنے کی وجہ سے ناجائز اختیارات کے استعمال کا خدشہ ہے اور پی ٹی آئی چیئرمین فوری طور پر یہ فیصلہ واپس لیں۔ اپوزیشن اور حکمران ممبران نے محکمہ صحت، تعلیم ، پولیس، ڈبلیو ایس ایس پی کے ناقص کارکردگی پر نتقید کی جبکہ ایس ایس پی آپریشن اور ڈی سی پشاور کو اجلاس میں طلب کرنے کا مطالبہ کیاہے۔ اپوزیشن ممبران نے صوبائی حکومت کی جانب سے لوکل گورنمنٹ ایکٹ 2013ء کے مطابق 30 فیصد ترقیاتی فنڈ سے بھی کٹوتی پر تنقیدکرتے ہوئے ضلع ناظم محمد عاصم خان سے بجٹ سے قبل صوبائی حکومت سے 30 فیصد کے حساب اے ڈی پی فنڈ اور سپیشل گرانٹ لینے کا مطالبہ کیاہے۔ کونسل ممبران نے ڈینگی مچھر مار سپرے کرانے کا مطالبہ کیاہے۔ ضلع ناظم محمد عاصم خان نے کونسل اجلاس سے خطاب کرتے ہوئے کہاکہ پولیس کے تین مہینوں کے کارکردگی رپورٹ پیش کرنے کے لئے ایس ایس پی آپریشن کونسل میں طلب کرینگے جبکہ ڈی او میل اور فی میل بھی اجلاس میں شریک کرکے ممبران کے جائز مسائل حل کرینگے۔ ضلع ناظم نے کہاکہ حضرت محمدؐکی شان میں ہالینڈ کی گستاخی قابل مذمت ہے اور اسے کسی صورت برداشت نہیں کرینگے، نومنتخب وزیر خارجہ اور وزیراعظم نے یو این کو خط لکھاہے کہ غیرمسلم مسلمانوں کے جذبات سے کھیلنا بند کرے اور گستاخی روکنے کے لئے قانون سازی کے لئے اجلاس طلب کرے۔ انہوں نے جنرل الیکشن لڑنے والے ضلع کونسل صفدرباغی، رضاء اللہ چغرمٹی، ارباب زرک، آصف خان ، کامران بنگش، زرمحمد اور جان بحق ممبر سعید الرحمٰن صافی کو عوامی خدمت پر خراج تحسین پیش کی جبکہ الیکشن کمیشن سے مطالبہ کیاہے ضلع کونسل کے خالی نشتوں پر ضمنی بلدیاتی انتخابات کرائے۔ انہوں نے ممبران کو یقین دہانی کرائی ہے کہ کونسل ممبران کو اعزازیہ یکمشت مل جائے گی جبکہ اپوزیشن لیڈر کے مطالبے پر گوشت اور دودھ کے دکانوں کو شیشہ لگانے کے لئے ڈائریکٹر لائیوسٹاک ڈاکٹر معصوم شاہ کو عملی اقدامات اٹھانے کی ہدایت کی* ضلع صوابی کی مختلف تنظیموں اور علماء نے ہالینڈ میں گستاخانہ خاکوں کی اشاعت کے خلاف زبر دست احتجاجی مظاہرہ ہوا شرکاء نے مختلف نعروں پر مشتمل بینرز اور پلے کارڈز اُٹھا کر ہالینڈ اور ملغون کے خلاف نعرے لگا رہے تھے۔ شرکاء ایک بڑی جلوس کی شکل میں امن چوک پہنچ کر ایک جلسے کی شکل اختیار کر گیا اس موقع پر شرکاء نے گستاخ رسول ملعون کے پتلے کو آگ لگا کر جلا دیا جلسے سے مقررین نے خطاب کر تے ہوئے حکومت سے مطالبہ کیا کہ وہ ہالینڈ کے ساتھ سفارتی تعلقات ختم کر کے اس مسئلے کو عالمی سطح پر اُٹھایا جائے کیونکہ کفار مسلمانوں کے جذبات کو ٹھیس پہنچانے کے لئے مختلف اوقات میں گستاخانہ خاکوں کی اشاعت اور دیگر ناپاک اقدامات کر تے ہیں۔ مسلمان رسولؐ پر مٹنے سے دریغ نہیں کرینگے ان کے شان میں کسی صورت گستاخی قبول نہیں عالمی کفار گستاخانہ خاکوں سے باز رہے ورنہ عالمی سطح پر بھر پور احتجاج کیا جائیگا* ہالینڈ میں حضورؐ کی شان میں گستاخانہ خاکے شائع کرنے کے خلاف ضلعی حکومت کے زیر اہتمام فاروق اعظم چوک میں احتجاجی مظاہرہ اور واک ۔ مظاہرے کی قیادت ضلع ناظم فہد ریاض نے کی ۔ مظاہرین نے ہالینڈ حکومت کے خلاف شدید نعرہ بازی کی ۔ تفصیلات کے مطابق ہالینڈ میں حضورؐ کی شان میں گستاخانہ خاکے شائع کرنے کے خلاف ضلعی حکومت کی طرف سے فاروق اعظم چوک میں احتجاجی مظاہرہ اور واک کیا گیا ۔ مظاہرے کی قیادت ضلع ناظم فہد ریاض اور نائب ناظم حاجی مصور شاہ نے کی ۔ احتجاجی مظاہرین سے خطاب کر تے ہوئے ضلع ناظم فہد ریا ض ، جمعیت علمائے اسلام کے ضلعی امیر مولانا محمد ہاشم خان ، جماعت اسلامی کے ضلعی امیر محمد ریاض خان ، ڈسٹرکٹ ممبران عطاء اللہ خان، سلیم شاہ ، اجمل خان ، عارف پراچہ ، اسد ترنگزئی اور دیگر نے ہالینڈ میں گستاخی کرنے کی شدید الفاظ میں مذمت کی اور حکومت سے مطالبہ کیا کہ حکومت ہالینڈ کے ساتھ سفارتی تعلقات ختم کریں اور اپنے سفیروں کو بھی فوری طور پر واپس بلائیں ۔ مقررین نے کہا کہ نبیؐ کی شان میں گستاخی کسی صورت برداشت نہیں کی جائیگی ۔ مقررین نے حکومت اور عوام سے مطالبہ کیا کہ ہالینڈ کی تیار کر دہ مصنوعات کا بائیکاٹ کریں ۔ انہوں نے کہا کہ مسلمان عالم کفر پر ثابت کریں کہ ہمارے نبیؐ کی ذات ہمارے جانوں سے بھی زیادہ عزیز ہے ۔ انہوں نے کہا کہ نبیؐ کی شان میں گستاخی کے خلاف کسی بھی قربانی سے دریغ نہیں کیا جائیگا۔ اس موقع پر اے این پی کے عطاء اللہ خان نے نبیؐ کی شان گستانے کرنے والے ملغون کی سر لانے پر پانچ لاکھ روپے دینے کا اعلان کیا*ہالینڈ میں گستاخانہ خاکوں کے خلاف باڑہ بازار میں ایک احتجاجی مظاہرہ پاکستان عوامی انقلابی لیگ کی قیادت میں کیا گیا ۔جن میں ہزاروں کے تعداد میں لوگوں نے اس میں شرکت کی ۔جن میں ان کی قیادت پارٹی کے چیئر مین ملک زرباد خان اور صدر ملک عطاء اللہ اور ان کے ساتھ ملک ظاہر شاہ کررہے تھے ۔مظاہرین سے خطاب کرتے ہوئے عطاء اللہ نے کہاں کہ ہم حرمت رسولؐ پر جان بھی قربان کر دینگے اور ہم ہر وقت ناموس رسالت اور اپنے دین کی حفاظت کرینگے ۔اسلام اتفاق اتحاد اور بھائی چارے کا درس دیتا ہے ہم اس کی پور زور مذمت کرتے ہے اور حکومت سے مطالبہ ہے کہ ہالینڈ کے سفیر کو ملک بادر کیا جائے اور اس سے تمام سفارتی تعلقات حتم کی جائے اسلامی ممالک کے تنظیم کے ساتھ اس معاملے کو عالمی سطح پر اٹھائے ۔</TEXT>
