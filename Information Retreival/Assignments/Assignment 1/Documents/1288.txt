کراچی میں رہزنی کی وارداتوں کو روکنے کیلئے “اسٹریٹ واچ فورس” کا قیام
کراچی : شہر قائد میں رہزنی کی بڑھتی ہوئی وارداتوں کی روک تھام کے لیے “اسٹریٹ واچ فورس” تشکیل دی گئی ہے، موٹر سائیکل سوار مسلح اہلکار اسٹریٹ کرائم کی بیخ کنی کے لیے کام کریں گے۔ تفصیلات کے مطابق سندھ پولیس نے کراچی میں پے در پے ہونے والی لوٹ مار کی وارداتوں پر قابو پانے کیلئے اسٹریٹ کرائم کے خلاف 1870 اہلکاروں پر مشتمل”اسٹریٹ واچ فورس” تیار کرلی۔ اس سلسلے میں کراچی میں ایک تقریب کا اہتمام کیا گیا، اس موقع پر ایڈیشنل آئی جی کراچی امیر شیخ نے اسٹریٹ واچ فورس کے جوانوں سے خطاب کرتے ہوئے کہا کہ فورس کو ملزمان کی فوری گرفتاری کیلئے اسٹریٹ کرائم کے حوالے سے بدنام علاقوں میں تعینات کیا گیا ہے۔ ،مزید پڑھیں : کراچی میں اسٹریٹ کرائم کی وارداتیں بدستور جاری انہوں نے کہا کہ کراچی ساؤتھ اور سٹی ایریا میں اسٹریٹ کرائم واچ فورس کو80، ضلع شرقی میں8موٹر سائیکلیں فراہم کی گئی ہیں، اس کے علاوہ ضلع وسطی، ملیر، ویسٹ اور کورنگی میں20،20نئی موٹر سائیکلیں فراہم کردی گئیں ہیں، دو موٹر سائیکلوں پر چار اہلکار ٹولیوں کی شکل میں آٹھ آٹھ گھنٹے ڈیوٹیاں ادا کریں گے۔  comments
