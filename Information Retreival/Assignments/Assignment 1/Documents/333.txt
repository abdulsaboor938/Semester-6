کراچی : کسٹم کے چھاپے، غیر قانونی سیٹلائٹ سسٹم ڈی ٹی ایچ اور ایل این بی ضبط
کسٹم کے عملے نے عدالتی حکم کے بعد کراچی کے مختلف علاقوں میں چھاپے مار کر غیر قانونی سیٹلائٹ سسٹم ڈی ٹی ایچ اور ایل این بی ضبط کرکے ملزمان کو گرفتار کرلیا۔ تفصیلات کے مطابق سپریم کورٹ کے احکامات پر غیر قانونی سیٹلائٹ سسٹم ڈی ٹی ایچ اور ایل این بی کیخلاف آپریشن کسٹم پریوینٹو کی کراچی کے علاقوں صدر اور کورنگی چھاپے مارے، اس دوران کسٹم علمے نے بڑی تعداد میں غیر قانونی سیٹلائٹ سسٹم تحویل میں لے لیے۔ سپریم کورٹ کے احکامات کی روشنی میں کسٹم پریوینٹو، ایف آئی اے اور پیمرا کی صدر الیکٹرانک مارکیٹ اور کورنگی میں غیر قانونی طور پر ڈش سیٹلائیٹ سسٹم رکھنے والوں کیخلاف کریک ڈاؤن کا آغاز کردیا۔ مختلف الیکڑانک کی دکانوں پر پہنچ کر حکام نے دکانداروں کے لائسنس چیک کیے، میڈیا کو تفصیلات سے آگاہ کرتے ہوئے اسسٹنٹ کلکٹر پریوینٹو حمیر خان نے بتایا کہ کورنگی5نمبر میں ایک گودام پر چھاپہ کے دوران سیٹلائٹ سسٹم میں استعمال ہونے والے غیر قانونی ڈی ٹی ایچ اور ایل این بی بڑی تعداد میں برآمد کرکے ملوث ملزمان گرفتار کر لیے ہیں۔ ایڈیشنل کلکٹر کسٹم عامر تھیہم کا کہنا ہے کہ سپریم کورٹ کے حکم کے مطابق غیرقانونی سیٹلائٹ آپریٹ کرنے والے سامان کے خلاف آپریشن جاری رہے گا۔  comments
