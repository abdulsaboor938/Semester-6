<DOCNO>438210</DOCNO>
<HL>دنیا بھر میں سالانہ 1 کروڑ لڑکیوں کی سمگلنگ جسم فروشی ، ڈنمارک مرکز سمجھا جاتاہے : ا یشین مارکسسٹ ریویو</HL>
<AUTHOR>روزنامہ پاکستان</AUTHOR>
<DATELINE> Pakistan 2016-07-05 12:36:17+05</DATELINE>
<TEXT>لاہور (ویب ڈیسک) صرف ترقی پذیر ہی نہیں ترقی یافتہ ہونے کے دعوے کرنے والے ممالک میں بھی ابھی تک عورتوں کی باقاعدہ خرید و فروخت ہورہی ہےاور ڈنمارک اس حوالے سے عیاشی کا مرکز سمجھا جاتا ہے ، ایک محتاط اندازے کے مطابق غریب گھرانوں کی ایک کروڑ سے زائد خوش شکل لڑکیوں کی خریدو فروخت ہوتی ہے ، یہ بات عالمی سنجیدہ جریدےا یشین مارکسسٹ ریویو کی ایک تازہ ترین رپورٹ میں کہی گئی ہے۔ روزنامہ خبریں کی رپورٹ کے مطابق بھارت سے ہر سال 20 سے 25ہزار تک جواں سالہ لڑکیوں کو مشرق وسطیٰ کے ممالک میں امیر افراد اور کلبوں کے علاوہ یورپ تک فروخت کیا جاتا ہے۔ اسی طرح چین، فلپائن، بنگلہ دیش، انڈونیشیا اور وسطی ایشیاءکے دیگر ممالک سے لڑکیوں کی ایک بڑی تعداد یورپ اور دیگر ممالک میں جسم فروشی کی منڈیوں میں پہنچائی جاتی ہیں۔ عرب ممالک ایسی خواتین کی بڑی منڈی ہیں ، اس سلسلہ میں باقاعدہ اعدادوشمار موجود نہیں ہیں مگر محتاط اندازے کے مطابق ایک کروڑ سے زائد ایسی غریب گھرانوں کی خوش شکل لڑکیوں کو سمگل کرکے فروخت کی جاتا ہے جو دو وقت کی روٹی بھی پوری کرنے سے تنگ ہوتی ہیں۔ بھارت اور دوسرے غریب ممالک سے والدین کی ایک بڑی تعداد بھی بچوں اور بیٹیوں کو انسانی سمگلروں کے ہاتھوں فروخت کردیتی ہے جو ان لڑکیوں کو قحبہ خانوں میں بیچتے ہیں یا پھر ہوٹلوں اور گھروں میں کام کرنے کیلئے سستے داموں فروخت کرتے ہیں۔ رپورٹ میں بتایا گیا ہے کہ قحبہ خانوں میں پہنچنے والی خواتین کو اکثریف خریدار فوری نشے پر لگادیتے ہیں تاکہ ان کی قوت مدافعت کو کند کیا جاسکے اور آسانی سے جسم فروشی پر لگادیا جائے۔ا یسی لڑکیوں کی بدترزندگی پردیس میں جاکر اور زیادہ بدترین ہوجاتی ہے اور اس بدترین غلامی میں جینے والی ان خواتین کو جب وہ دھندے کے قابل نہیں رہتیں تو کم قیمت پر ملازمہ کے طور پر بیچ دیا جاتا ہے۔ یہ بات شاید حیران کن ہو کہ یورپ میں بھی عورتوں کی خرید و فروخت اک دھندہ بڑے منظم طریقے سے جاری ہے۔ ایک مغربی محقق کریس ڈی اسٹوب نے یورپ میں عورتوں کی تجارت کے متعلق اپنی تحقیق میں لکھا ہے کہ صرف سپین میں پانچ لاکھ عورتیں جسم فروشی پر مجبور ہیں جن میں سے اکثریت کو خرید کر یہاں لایا گیا ہے۔ڈنمارک اس حوالے سے عیاشی کا مرکز کہلاتا ہے۔ سی این این کی ایک رپورٹ کے مطابق امریکہ میں جسم فروشی پر کی جانےو الی تحقیق میں ثابت ہوا ہے کہ دو لاکھ بچوں اور عورتوں کو خرید کر ملازم رکھا گیا ہے، ان عورتوں کو جسم فروشی پر بھی مجبور کیا جاتا ہے، ان لوگوں کی قدیم غلاموں کی طرح فروخت ہوتی ہے اور ایک بیس ہزار عورتیں مشرقی یورپ روس اور اس کے اردگرد موجود پسماندہ ممالک سے مغرب میں جسم فروشی کیلئے ہر سال سمگل کی جاتی ہیں۔ ہر سال امریکہ میں جسم فروشی کیلئے 15 سے 20 ہزار عورتیں لائی جاتی ہیں۔ مشرقی ایشیاءسے لائی جانے والی عورت کو امریکہ میں 15 سے 20 ہزار ڈالر میں بیچا جاتا ہے۔ برطانوی اخبار انڈی پینڈنٹ نے ایک رپورٹ میں کہا ہے کہ بیچتے وقت ایسی عورتوں کے جسم پر نمبر اور سٹمپ لگائی جاتی ہے۔</TEXT>
