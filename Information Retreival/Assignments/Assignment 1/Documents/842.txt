عمران خان کا نیا پاکستان عوام کیلئے ڈراؤنا خواب بن چکا ہے، بلاول بھٹو
کراچی : پیپلز پارٹی چیئرمین بلاول بھٹو کا کہنا ہے کہ آئی ایم ایف کےپاس نہ جانے کا اعلان کرنے والے قرضہ لے رہے ہیں، عمران خان کانیاپاکستان عوام کیلئےڈراؤناخواب بن چکا ہے۔ تفصیلات کے مطابق چیئرمین پیپلز پارٹی بلاول بھٹو نے اپنے بیان میں تنقید کرتے ہوئے کہا حکومت کی معاشی پالیسی کی کوئی سمت ہی نظرنہیں آ رہی، آئی ایم ایف کےپاس نہ جانےکااعلان کرنےوالےقرضہ لےرہےہیں۔ بلاول بھٹو کا کہنا تھا کہ مہنگائی کے علاوہ حکومت کی کوئی پالیسی نہیں، ہم نے اپنے دور میں بدترین مالی مشکلات کا سامنا کیا، معاشی زبوں حالی کے باوجود عوام کو مہنگائی سے محفوظ رکھا۔ انھوں نے کہا کہ حکومت معاشی پالیسی کے بجائے عوام کی جیبوں پر ڈاکے ڈال رہی ہے، حکومت نےدن بدن مہنگائی کرکےعوام کاجینااجیرن کردیاہے، عمران خان کانیاپاکستان عوام کیلئےڈراؤناخواب بن چکاہے۔ یاد رہے چند روز قبل بلاول بھٹو کا حکومت پر تنقید کرتے ہوئے کہنا تھا کہ ملک کے معاشی حالات عوام کے لیے مشکلات پیدا کررہے ہیں، گیس کی قیمت میں 140 فیصد سے زائد کا اضافہ کیا گیا ہے حکومت کو چلانے کا یہ طریقہ کار نہیں ہوتا ہے۔ ان کا کہنا تھا کہ پی ٹی آئی حکومت نے معاشی سونامی چھوڑ دیا ہے، غیر ذمہ دارانہ روئیے، جھوٹ سے ملک کا نقصان ہورہا ہے، حکومت کی پالیسیوں سے سب سے زیادہ عوام متاثر ہورہے ہیں، خطرہ ہے پاکستان کو بلیک لسٹ نہ کردیا جائے۔ اس سے قبل بھی پی پی چیرمین نے کہا تھا کہ پاکستان کے عوام نئے پاکستان کے پرانے نعروں سے مایوس ہیں، حکومت اصل مسائل سے توجہ ہٹا کر ڈرامہ بازی کرتی رہے گی۔ comments
