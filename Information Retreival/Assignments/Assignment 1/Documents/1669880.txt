<DOCNO>1669880</DOCNO>
<HL>اسلام آباد دھرنے کے شرکا پر تشدد کیخلاف سندھ و بلوچستان میں مظاہرے</HL>
<AUTHOR>نوائے وقت</AUTHOR>
<DATELINE> Pakistan 2017-11-27 04:39:14+05</DATELINE>
<TEXT>حیدرآباد/ سکھر/ ماتلی/مٹھی/ کوئٹہ(نامہ نگار) اسلام آباد میں تحریک لبیک یا رسول اللہ کے احتجاجی دھرنے پر پولیس تشدد اور حکومتی ہٹ دھرمی کے خلاف سندھ و بلوچستان میں سخت عوامی رد عمل دیکھنے میں آیا۔ اس حوالے سے دینی جماعتوں نے مختلف شہروںمیں احتجاجی مظاہرے کرکے دھرنے دیئے جس سے شہری زندگی مفلوج ہوگئی۔ علمائ￿ اور دیگر مقررین نے اپنے خطاب میں کہا کہ حکومت نبی کریم کی عظمت کم کرنے کی سازش میں شریک ہے۔ ایسے عناصر کو معاف نہیں کرینگے۔ ایک شخص کو بچانے کے لئے نصف درجن افراد شہید اور سیکڑوں لہولہان کردیئے گئے۔ماتلی سے نامہ نگار کے مطابق ماتلی میں تحریک ختم نبوت اور لبیک یا رسو ل ا للہ تحریک کے ساتھ اظہار یکجہتی کے لیے ریلی نکالی گئی اور حیدرآباد بدین مین شاہراہ پر دھرنا دیا گیا۔ دھرنے کے شرکائ￿ سے خطیب جامع مسجدسید نور مصطفی شاہ ،محمد ہاشم طاہری،محمد اسلم نوری اورحنیف محمد ودیگر نے خطاب کیا۔مقررین کا کہنا تھا کہ پاکستان عاشقان مصطفی کا ملک ہے اور ہمیں اپنے اہل وعیال ، والدین سے بھی زیادہ محبت ر سول پاک سے ہے۔ختم نبوت قانون میں تبدیلی کرکے یہودونصاریٰ کی خواہش پر قادیانیوںکے لیے ا س بات کی راہ ہموار کی جا رہی ہے کہ وہ ریاست پاکستان کے معاملات میں اپنا عمل دخل بڑھا سکیں اور چند گستا خ رسو ل یہ سمجھتے ہیں کہ وہ اپنے ناپاک عزائم میں کامیاب ہو جائیں گے۔ لیکن وہ شاید نہیں جانتے کہ پاکستانی قوم کا ہر بچہ ،جوان اور بزرگ رسول پاک کی حرمت اور ختم نبوت پر اپنی جان قربان کرنے کے لئے ہمہ وقت تیار ہیں۔ تلہار سے نامہ نگار کے مطابق تلہار میں جمعیت علمائ￿ پاکستان سنی تحریک و دیگر کے کارکنوں نے احتجاجی ریلی نکال کر حیدرآباد بدین مین روڈ پر دھرنا دیا۔ حافظ سموں مولوی‘ عبد القدوس حافظ سعید دل اور دیگر علمائ￿ نے خطاب کرتے ہوئے کہا کہ راولپنڈی میں نہتے دینی جماعتوں کے کارکنوں پر بدترین ریاستی تشدد کی شدید مذمت کرتے ہیں۔ محراب پور سے نامہ نگار کے مطابق تحریک انصاف ضلع نوشہروفیروز کے جنرل سکریٹری ڈاکٹر راشد محمودنے کہا کہ تحریک لبیک یا رسول اللہ کے جائز مطالبے کو حکومت نے طاقت سے دبانے کی کوشش کی جو قابل مذمت ہے،جماعت اسلامی نوشہروفیروز کے ضلعی امیرڈاکٹر خالد شفیق نے کہا کہ مذاکرات کی بجائے حکومت نے طاقت کا راستہ اپنایا جو کہ غلط اور بلا جواز تھا،سنی تحریک نوشہروفیروز کے مولوی محمد عارف نے کہاکہ عاشقان رسول اور تحریک لبیک یا رسول اللہ کی قیادت پر لاٹھی چارج کی مذمت کرتے ہیں۔جماعت اہل سنت ،تحریک لبیک یا رسول اللہ کے رہنماسید اکبر شاہ، محمد سلیم قادری نے سانحہ فیض آباد کی مذمت کرتے ہوئے احتجاجی تحریک کا اعلان کیا ہے۔ سانگھڑ سے نامہ نگار کے مطابق اسلام آباد میں دھرنے کے شرکائ￿ پر تشدد کے خلاف سانگھڑ میں تنظیمات اہل سنت سانگھڑ کی جانب مکمل شٹر بند ہڑتال کی گئی۔ پریس کلب سانگھڑ تک ریلی نکالی گئی جس میں ہزاروں لوگوں نے شرکت کی۔ مفتی عبد الرزاق سکندری‘ غلام نبی منصوری‘ حافظ جمال الدین قادری‘ اویس رضا سکندری‘ شاہد رضا سکندری‘ رئیس احمد گڈو‘ مولانا صاحب دین مولانا امجد اسلام قادری اور دیگر نے مطالبہ کیا کہ وفاقی وزیر زاہد حامد کو فوری طور پر برطرف کیا جائے۔ مٹھی سے نامہ نگار کے مطابق مٹھی میں بھی اسلام آباد دھرنے کے شرکائ￿ پر تشدد کے خلاف احتجاجی مظاہرہ کیا گیا۔ جس کی رہنمائی علامہ مولانا اسد رضا، واحد بخش، دوست علی، عبدالرحمان، علی محمد، برکت بجیر اور دیگر کر رہے تھے، مولانا اسد رضا نے کہا کہ اسلام آباد میں دھرنے کے شرکائ￿ پر بدترین تشدد کیا جارہا ہے اور ہمارے چالیس سے زائد کارکنان کو شہید کردیا گیا ہے اور ہزاروں کی تعداد گرفتاریاں کی گئی ہیں جس کی ہم سخت الفاظ میں مذمت کرتے ہیں۔علاوہ ازیں فیض آباد دھرنے کومذکرات کی بجائے طاقت سے ختم کرنیکی کوشش میں 7افراد کا جاں بحق ہوناقابل مذمت عمل ہے ، ضلعی امیر جماعت اسلامی نوشہروفیروز ڈاکٹر خالد شفیق نے ان خیالات کا اظہارضلعی عہدیداروں کے اجلاس بعدنوائے وقت سے باتیں کرتے ہوئے کیا۔ ہالانی سے نامہ نگار کے مطابق ناموس رسالت کیلئے آواز بلند کرنے والوں پرحکومتی تشدد کے وزیر داخلہ احسن اقبال ذمہ دار ہیں۔ یہ باتیں پاکستان فلاح پارٹی سندھ کے صدرمحمد رمضان مغل نے میٹ دی پریس کانفرنس میں کہیں،انہوں نے پاکستان فلاح پارٹی کی جانب سے مولانا خادم حسین رضوی اورتمام شرکا دھرنا سے اظہار یکجہتی کرتے ہوئے اپنے مکمل تعاون کا یقین دلایا۔ایک شخص کو بچانے کے لیے حکومت نے پورے ملک کے امن کو دا? پر لگا دیا ہے، حکومت کو طاقت کا استعمال نہیں کرناچاہیے تھا، ملک بھر میں احتجاج و اضطرب کی ذمہ دا ر حکومت ہے۔ کوٹری سے نامہ نگار کے مطابق اسلام آباد دھرنے کے شرکائ￿ سے اظہار یکجہتی کے لیے کوٹری میں بھی اتوار کے روز پرامن شٹربند ہڑتال رہی۔مختلف مذہبی تنظیموں اور عید میلادالنبی کمیٹی کی جانب سے احتجاجی ریلی لطیف چوک سے نکالی گئی جس کی قیادت مختلف مذہبی تنظیموں کے قائدین کررہے تھے جلوس کے شرکائ￿ احتجاجی مارچ کرتے ہوئے المدینہ چوک تک پہنچنے جہاں ریلی ایک بڑے جلوس میں تبدیل ہوگئی جلوس سے خطاب کرتے ہوئے قائدین نے کہا کہ ناموس رسالت پر کوئی سمجھوتہ نہیں کیا جائے گا۔ میرپورخاص سے بیورورپوٹ کے مطابق پورخاص میں بھی فیض آبا د دھرنا دینے والوں کے خلاف آپریشن کے بعد احتجاج کا سلسلہ جاری ہے مختلف مذہبی جماعتوں کی جانب سے شہر میں احتجاجی ریلیاں نکالی گئیں جب کے پر یس کلب کے سامنے بھرپور احتجاج کیا گیا اور دھرنا دیا گیا۔مظاہرین سے خطاب کرتے ہوئے مفتی شریف سعید ی، مولانا بلال قادری، صادق سعیدی، حافظ محمود قادری،التماس صابر ، مولانا ایوب سکندری سمیت دیگر نے کہا کہ ناموس رسالت پر ہم کوئی سمجھوتہ نہیں کریں گے انہوں نے کہا کہ فیض آباد سمیت دیگر علاقوں میں احتجاج کرنے والوں پر پولیس گردی بند کی جائے گرفتار کارکنان کو فوری طور پر رہا کیا جائے اور وزیر قانون سمیت دیگر جو بھی ختم نبوت کے قانون میں چھیڑ چھاڑ کرنے والے ہیں سب کو حکومتی عہدوں سے فوری طور پر فارغ کیا جائے۔ ڈیرہ مراد جمالی سے نامہ نگار کے مطابق واقعہ فیض آباد کے خلاف جماعت اہلسنت پاکستان صوبائی صدر مفتی محمد حیات قادری ودیگر مذہبی جماعتوں کی کال پر تحصیل تمبو اورڈیرہ مراد جمالی میں احتجاجی ریلی نکالی گئی اورشٹر ڈا?ن ہڑتال کی گئی جس سے کاروبار زندگی مفلوج ہو کر رہ گیا۔عاشقان رسول ?نے قومی شاہراہ کو بلاک کردیا جس سے دونوں اطراف سندھ بلوچستان آنے جانے والی ٹریفک معطل ہو گئی مظاہرین خطاب کرتے ہوئے جماعت اہلسنت پاکستان کے صوبائی صدر مفتی محمد حیات قادری فقیر کریم بخش حسینی نواب دین ڈومکی مولانارستم نورانی ودیگر علمائ￿ کرام نے خطاب کرتے ہوئے مطالبہ کیا کہ اسلام آباد میں عاشقان رسول ? پر تشد د لاٹھی چارج فائرنگ کرنا قابل مذمت اقدام ہے کیونکہ دھرنا مظاہرین پر امن بیٹھے تھے گستاخی رسول کے مرتب ہونے والے وفاقی وزیر قانون کو برخاست کرکے گرفتار کیا جائے تاکہ آئندہ کوئی بھی رسول ? کی شان میں گستاخی کرنے کی جرأت نہ کر سکے۔</TEXT>
