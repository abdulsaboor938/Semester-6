دبئی ٹیسٹ: پہلے روز کا کھیل ختم، پاکستان نے 3 وکٹ پر 255 رنز بنالیے
دبئی: قومی ٹیم نے محمد حفیظ کی شاندار سنچری کی بدولت دبئی ٹیسٹ کے پہلے روز کھیل کے اختتام پر 3 وکٹ پر 255 رنز بنالیے۔ تفصیلات کے مطابق قومی ٹیم دبئی ٹیسٹ میں محمد حفیظ کی شاندار سنچری کی بدولت پہلے روز کھیل کے اختتام پر 3 وکٹ پر 255 رنز بنالیے ہیں، حارث سہیل 15 اور نائٹ واچ مین محمد عباس ایک رن کے ساتھ کریز پر موجود ہیں۔ پاکستان کی جانب سے محمد حفیظ نے شاندار 126 رنز کی اننگز کھیلی، امام الحق 76 رنز بنا کر آؤٹ ہوئے، اظہر علی میچ ختم ہونے سے تین اوور قبل اپنی وکٹ گنوا بیٹھے انہوں نے 18 رنز بنائے تھے۔ آسٹریلیا کی جانب سے پیٹر سڈل، نیتھن لائن اور جے ایم ہولینڈ نے ایک، ایک وکٹ حاصل کی، آسٹریلیا کے پیسر مچل اسٹارک کے حصے میں کوئی وکٹ نہ آسکی۔ قبل ازیں پاکستان اور آسٹریلیا کے درمیان ٹیسٹ سیریز کا پہلا میچ دبئی کرکٹ اسٹیڈیم میں کھیلا جا رہا ہے، قومی کرکٹ ٹیم کی جانب سے اننگز کا آغاز محمد حفیظ اور امام الحق نے کیا، دونوں اوپننگ بلے باز 108 کے مجموعی اسکور پرکریز پر موجود رہے۔ آل راؤنڈر کھلاڑی محمد حفیظ نے شاندار کم بیک کیا اور آسٹریلیا کے خلاف 126 رنز کی اننگز کھیلی۔قومی ٹیم کی دوسری وکٹ 222 کے مجموعی اسکور پر گری، دوسرے آؤٹ ہونے والے کھلاڑی محمد حفیظ تھے جنہوں نے 126 رنز کی شاندار اننگز کھیلی۔ Stumps Day 1: Pakistan: 255/3 (90 ov). Scorecard: https://t.co/9KWwgGYu96 … #PAKvAUS pic.twitter.com/vdlYbNoHB9 — PCB Official (@TheRealPCB) October 7, 2018  ٹیسٹ میچ کے لیے پاکستانی ٹیم میں امام الحق، اظہرعلی، محمد حفیظ، بابراعظم، اسد شفیق، حارث سہیل، کپتان سرفراز احمد، بلال آصف، یاسر شاہ، وہاب ریاض، محمد عباس اور میرحمزہ بطور 12 ویں کھلاڑی شامل ہیں۔ دوسری جانب آسٹریلوی ٹیم میں 3 کھلاڑی ڈیبیو کریں گے جن میں ایرون فنچ، ٹریوس ہیڈ اور مارنس لیوسکاگنی شامل ہیں۔ آسٹریلوی ٹیم کی کپتانی ٹم پین کررہے ہیں جبکہ شان مارش ان کے نائب کے فرائض انجام دیتے ہوئے دکھائی دیں گے جبکہ دیگر کھلاڑیوں میں ایرون فنچ، عثمان خواجہ، مچل مارش، مارنس لیوسکاگنی، ٹریوس ہیڈ، مچل اسٹارک، نیتھن لیون پیٹرسڈل اورجان ہولینڈ شامل ہیں۔ آسٹریلیا کی بال ٹیمپرنگ کے معاملے کے بعد یہ پہلی ٹیسٹ سیریز ہے اور اسے ڈیم کے لیے کرکٹ کے میدان میں اپنی کھوئی ہوئی ساخت واپس بحال کرنے کے لیے اہم سمجھا جا رہا ہے۔ آسٹریلوی ٹیم میں تجربہ کار اور پاکستانی ٹیم میں نئے کھلاڑی ہیں‘ سرفراز احمد واضح رہے کہ گزشتہ روز قومی کرکٹ ٹیم کے کپتان سرفراز کا کہنا تھا کہ آسٹریلیا کی ٹیم میں تجربہ کار کھلاڑی ہیں جبکہ پاکستان کی ٹیم نئے کھلاڑیوں پر مشتمل ہے۔ comments
