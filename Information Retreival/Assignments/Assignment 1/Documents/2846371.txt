<DOCNO>2846371</DOCNO>
<HL>20سے کم سگریٹ والے پیکٹ کی فروخت پر پابندی کا فیصلہ</HL>
<AUTHOR>دنیا نیوز</AUTHOR>
<DATELINE> Pakistan 2011-05-31 00:00:00+05</DATELINE>
<TEXT>وفاقی وزیر صحت ریاض حسین پیرزادہ نے کہا ہے کہ تمباکو نوشی کی حوصلہ شکنی کے لئے بیس سے کم سگریٹ والے پیکٹ کی فروخت پر پابندی لگائی جارہی ہے ۔ اطلاق یکم اکتوبر سے ہو گا۔ انسداد تمباکو نوشی کے عالمی دن کے موقع پر سیمینار سے خطاب کرتے ہوئے وفاقی وزیر صحت کا کہنا تھا کہ پاکستان تمباکو نوشی کے تدارک کے لئے معاہدے کی توثیق کرنے والے چالیس ممالک میں شامل ہے۔ انسداد تمباکو نوشی قوانین پر عملدرآمد یقینی بنانا ہوگا۔انہوں نے کہا کہ بیس سے کم سگریٹ والے پیکٹ کی پابندی سے نوجوانوں اور کم آمدنی والے افراد میں سگریٹ کی فروخت کم ہوسکے گی۔</TEXT>
