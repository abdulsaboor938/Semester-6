<DOCNO>576023</DOCNO>
<HL>پولیس کے بھیس میں کام کرنیوالہ بھارتی خفیہ ایجنسی ’’را‘‘کا ایجنٹ گرفتار</HL>
<AUTHOR>روزنامہ پاکستان</AUTHOR>
<DATELINE> Pakistan 2015-08-26 02:37:28+05</DATELINE>
<TEXT>لا ہور (کرا ئم سیل )حساس اداروں نے خفیہ اطلاع پر کارروائی کرتے ہوئے پولیس کے بھیس میں بھارت کیلئے کام کرنے والے را کے ایجنٹ کو گرفتارکرلیا۔پولیس ذرائع کے مطابق گرفتار ایجنٹ کی عمر 35 سال کے لگ بھگ ہے جو بیس سے زائد مرتبہ غیر قانونی طور پر بھارت بھی جا چکا ہے۔ ملزم کو تفتیش کے لئے نامعلوم مقام پر منتقل کر دیا گیا ہے۔ ملزم پرویز کو واہگہ کے سرحدی گاؤں سے گرفتار کیا گیا۔ملزم کو تفتیش کے لئے نامعلوم مقام پر منتقل کر دیا گیا ہے۔ تفصیلا ت کے مطا بق حسا س ادارے کی بروقت کارروائی نے ملک کو کئی بڑی دہشت گردی کی کارروائیوں سے بچا لیا، حساس اداروں نے خفیہ اطلاعات پر کارروائی کرتے ہوئے پولیس کے بھیس میں کام کرنیوالے بھارتی خفیہ ایجنسی را کے جاسوس کو رنگے ہاتھوں گرفتار کرلیا۔ ’’را ‘‘کے ایجنٹ نے ملازمت تو پاکستان پنجاب پولیس میں حاصل کی، مگر ساری محنت اور وفاداری اس نے پڑوسی ملک بھارت کیلئے نبھائی، انٹیلی جنس ذرائع کے مطابق پولیس کی وردی کے پیچھے چھپے را کے ایجنٹ کو واہگہ بارڈر کے قریب کارروائی میں گرفتار کیا گیا۔انٹیلی جنس ذرائع کے مطابق بھارتی جاسوس سے حساس اداروں کی تصاویر اور نقشے برآمد کرلیے گئے ہیں، بھارتی جاسوس کا نام الیاس، جب کہ خفیہ نام پرویز ہے، جس نے ’’را‘‘کیلئے کام کرنے کا اعتراف کرلیا، ذرائع کے مطابق بھارتی جاسوس واہگہ بارڈر پر حساس تنصیبات کی تصاویر’’را‘‘ کو بھجواتا تھا۔دوران تفتیش را کے جاسوس نے انکشاف کرتے ہوئے بتایا کہ صوبے میں دیگر گروپس بھی سرگرم ہیں، ہر نیٹ ورک تین سے چار افراد پر مشتمل ہے، بھارتی جاسوس کے مطابق ایک اعلیٰ افسر کو میڈیکل بورڈ اور طبی معائنہ کرانے کیلئے ایک لاکھ بیس ہزار رشوت دی، جاسوس دہشت گرد10 سال سے وی وی آئی پی سیکیورٹی پر مامور تھا، بھارتی جاسوس را کو اعلیٰ پولیس، فوجی افسروں کی نقل و حرکت جیسی معلومات سے آگاہ کرتا تھا۔</TEXT>
