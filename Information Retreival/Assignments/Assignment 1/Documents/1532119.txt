<DOCNO>1532119</DOCNO>
<HL>غریب بچوں کی تعلیم اور صحت کے لئے کام کرنا میرا مشن ہے: سابق رکن قومی اسمبلی عنازہ احسان</HL>
<AUTHOR>نوائے وقت</AUTHOR>
<DATELINE> Pakistan 2018-06-25 05:41:03+05</DATELINE>
<TEXT>فرزانہ چودھریfarzanach95yahoo.com عنازہ احسان نے اکنامکس میں ماسٹر کرنے کے بعد سیاست کے میدان میں قدم رکھا۔ وہ 2002ءسے 2007ءتک مسلم لیگ (ق) کی ٹکٹ پر قومی اسمبلی کی ممبر رہےں۔ قومی سیاست کا میدان انہےں ورثے میں ملا۔ ان کی والدہ ریحانہ بٹ سیاستدان اورسوشل ورک کرکے نمایاں مقام رکھتی ہیں۔ عنازہاحسان اپنی والدہ کے ساتھ سوشل ورک مےںہمقدم رہےں۔اور خدمت خلق کو اپنا مقصد حےات بناےا۔ اپنے اس مشن کی تکمےل کے لےے انہوں نے سےاست کے پلےٹ فارم کا انتخاب کےا ۔ وہ بچوں اور ویمن ڈویلپمنٹ مےں خاص دلچسپی رکھتی ہےں۔ وہ جنرل (ر)پرویز مشرف کے دور میں پارلیمانی سیکرٹری بھی رہیں۔ 2011ءمیں تحریک انصاف کو جوائن کیا اور 2013ءکے الیکشن میں وہ تحریک انصاف کی ٹکٹ ہولڈر تھیں۔ عنازہاحسان نے بتایا ”میں نے طالب علمی کے زمانے میں ہی اپنی والدہ کے ساتھ مل کر خواتین کے مسائل کے حل اور کچی بستیوں میں جا کر ان کی فلاح وبہبود کے لیے کام کیا۔ جب میں قومی اسمبلی کی رکن تھی اس عرصہ میں نے خواتین کی فلاح وبہبود اور بے سہارا خواتین اور بچوں کی تعلےم وتربےت کے لیے کام کیا۔ میں نے ساس بہو کے جھگڑوں پر اڈیالہ جیل میں مقید بے قصور 87ءخواتین کو رہائی دلوائی۔ ان کی اپنی فیملی کے لوگ رہائی کے دن ان کو جیل سے لینے نہیں آئے۔ مےں ان کو جیل سے شیلٹر ہوم لے کر گئی۔ ان کو وکیشنل ٹریننگ دلوائی تاکہ وہ اپنی کفالت خود کر سکیں۔ خواتین کے حقوق اور ان کے مسائل کے حوالے سے بہت سے بل بھی منظور کروائے۔جنرل ضےاءالحق کے دورمیں جرم زنا(نفاد حدود)آرڈیننس جاری کیا گیا مگر اس کے حوالے سے بہت سے تحفظات کا اظہار کیا گیا اور بالآخر2006 میں تحفظ نسواں ایکٹ کے ذریعے زنا آرڈیننس اور قذف آرڈیننس مجریہ1939 میں 29 ترامیم کی گئی تھیں۔اس قانون کے تحت خواتین کے حوالے سے کافی قانون سازی ہوئی اور عورت کے اغوا، فروخت، زبردستی کی شادی، حبس بے جا اور جسم فروشی کے حوالے سے قوانین میں ترمیم کی گئی۔عائلی مقدمات کی بڑھتی ہوئی تعداد بہت فکر انگیز تھی اور خواتین کی پریشانی کو دیکھتے ہوئے عائلی قوانین میں ترامیم کی گئی جن کا مقصد فوری اور بہتر دادرسی مہیا کرنا تھا۔ خواتین کو گھریلو تشدد سے تحفظ مہیا کرنے کے لئے پروٹیکشن آف ویمن اگسنٹ وائلینس ایکٹ(گھریلو تشدد سے خواتین کے تحفظ کا قانون) سامنے لایا گیا۔اب تک خواتین کے تحفظ میں کئی قوانےن بنائے گئے مگر انتہائی افسوس کی بات ہے کہ قانون سازی کا یہ عمل انتہائی سست ہے۔ موجودہ دور میں حالات کا مقابلہ کرنے کیلئے بہت سارے قوانین کی ضرورت ہے تاکہ کام کرنے والی عورتیں اعتماد اور تحفظ کے احساس کے ساتھ باہر نکل سکیں۔ اب تک ہونے والی قانون سازی بہت حد تک خواتین کو تحفظ فراہم کررہی ہے۔صرف ضرورت اس امر کی ہے کہ خواتین کو خود اپنے حقوق سے آگاہی ہو کہ ملکی قوانین ان کو کیا کیا سہولت اور تحفظات مہیا کرتے ہیں“۔ انہوں نے کہا کہ مےں نے غرےب گھرانوں کی لڑکیوں کی تعلیم پر فوکس کیا۔ ان میں تعلیم حاصل کرنے کے شعور کو بیدار کیا۔ تعلیم اور ہنر سے ہم اپنی قوم کو بلا کسی جنسی امتیاز کے آراستہ کر کے ترقی یافتہ ممالک کا مقابلہ کر سکتے ہیں۔ آجکل میرا فوکس بچوں کی تعلیم و تربیت ہے۔ ہمارے ملک مےں بچوں کو ان کے حقوق نہیں مل رہے ہیں۔ بچوں کو نظر انداز نہیں کیا جا سکتا ہے بچوں کے روشن مستقبل کے بارے میں سنجیدگی سے سوچنے اور عملی اقدام کرنے کی ضرورت ہے۔ میں نے بچوں کے لیے ایک چلڈرن پالیسی ڈرافٹ کی ہے۔ ہمارے ملک میں 40 فیصد لوگ خطہ غربت سے نیچے زندگی بسر کر رہے ہیں۔ غربت کی وجہ سے والدین نہ تو اپنے بچوں کو علم کے زیور سے آراستہ کر سکتے ہیں اور نہ ہی ان کو بہتر خوراک دے سکتے ہیں۔ ان بچوں میں خوراک کی کمی ہے۔ میرا مشن ہے کہ ایسے غریب بچوں کو تعلیم کے ساتھ ان کی اچھی صحت کے لیے کام کیا جائے ۔ہم تمام بچوں کی گرومنگ ایک لیول پر کرنا چاہتے ہیں بچوں کو صحت مند بنانے کے لیے ان کی خوراک پر فوکس کرنا بہت ضروری ہے ۔ہماری پارٹی تحریک انصاف اقتدار میں آنے کے بعد تعلےم ،صحت اور نوجوانوں کے بہتر مستقبل کے لےے کام کرنے کو ترجیح دے گی۔ ہمارے قائد عمران خان نے اس کے لیے 100 دن کا پلان دے دیا ہے۔ جس کے ثمرات براہ راست عوام کو پہنچےں گے اور عوام قائداعظم کے پاکستان کی عملی شکل پاکستان کی تاریخ میں پہلی مرتبہ ہوتا دیکھے گی۔ جہاں کرپشن کا خاتمہ ہوگا۔پاکستان اےک رفاعی ملک کی عملی تصوےر بنے گا۔“ عنازہاحسان نے بتایا” میں نے انٹرنیشنل فورم پر پاکستان کی نمائندگی کی ہے۔ 2006ءمیں، میں نے اقوام متحدہ کی نیو پارک میں ہونے والی کانفرنس میں پاکستان خواتین کی نمائندگی کی اورخواتین کے مسئلہ پر بات کی۔ میں نے اپنے کالموں کے ذریعے بھی خواتین اور بچوںکے حقوق اور مسائل کو اجاگر کیا ہے۔کسی بھی معاشرے کی آبادی کے تقریباََآدھے حصے کی بھرپور شمولیت اور دلچسپی کے بغیر معاشرے کی انقلابی بنیادوں پر تبدیلی اور ترقی کا تصوربھی ناممکن ہے۔موجودہ سرمایہ دارانہ نظام سمیت تمام ذاتی ملکیت پر مبنی طبقاتی معاشروں میں خواتین دوہری غلامی کا شکا ررہی ہیں۔ ایک طرف تو خواتین کو اس male dominance in society میں قدم قدم پر امتیازی سلوک اور استحصال کا سامنا کرناپڑتاہے اور دوسری طرف یہی سرمایہ دارانہ استحصالی نظام کے جبر کا شکار ہوتی ہیں۔ فیکٹریوں کے غیر انسانی ماحول اور حالات میں بہت بڑی تعداد میں خواتین کا سستی لیبر کے طور استحصال کیا جارہا ہے۔ عورت کا استحصال طبقاتی نظام کی پیداوار ہے اور اس کا حل بھی اس طبقاتی نظام کے خاتمے سے ہی منسلک ہے۔ حقیقی بنیادوں پر خواتین کی سماجی، سیاسی، معاشی اور ثقافتی آزادی صرف سوشلسٹ انقلاب کے ہی ذریعے حاصل کی جا سکتی ہے۔ آج بھی اس جدےد دور مےںلڑکی کی نسبت لڑکوں کی صحت کا بھی زیادہ خیال رکھا جاتا ہے۔ جس کی وجہ سے بچیوں کی شرح اموات لڑکوں کی نسبت کہیں زیادہ ہے۔ جو خواتین گھر سے باہر کوئی محنت مزدوری کرتی ہیں توا±س صورت میں بھی وہ اپنے گھریلو کاموں سے آزاد نہیں ہوپاتیں اور انہیں واپس آکر گھر کے کام اور بچوں کی پرورش و نگہداشت کرنی پڑتی ہے۔ اس معاشرے میں مجموعی طور پر عورت کو ’نچلے ‘درجے کاانسان سمجھتے ہوئے اس کے ساتھ جسم و روح سے ماورا ’ جنس‘ جیسا سلوک کیا جاتا ہے“۔ اےک سوال کے جواب مےں عنازہ بٹ نے کہا” خواتین کا سیاست سے گہرا تعلق ہوتا ہے ۔ کسی بھی انقلابی تحریک کو اس وقت تک کامیابی سے ہمکنار نہیں کیا جا سکتا جب تک کہ اس میں خواتین کی شمولیت نہ ہو اور کسی بھی ملک کی پچاس فیصد آبادی کو نظر انداز کرکے انقلاب کو مکمل نہیں کیا جا سکتا۔ پاکستان میں آئین کے تحت عورتوں کو وہ سارے انسانی حقوق حاصل ہیں جو آئین، قانون یا عالمی منشور کے تحت کسی بھی فرد کو حاصل ہو سکتے ہیں اور وہ بلا امتیاز برابر سلوک کی مستحق ہیں“۔ انہوں نے کہا کہ ایک بین الاقوامی تنظیم کی تازہ رپورٹ 'سائلینٹ چائلڈ ہڈ'کے مطابق دنیا کے 172 ممالک میں بچوں کو درپیش مسائل، انھیں صحت و تعلیم کی سہولتوں کی عدم فراہمی اور تحفظ سے متعلق مشکلات کا احاطہ کیا گیا ہے۔اس فہرست میں پاکستان کا نمبر 148 واں ہے۔پاکستان میں بچوں کی ایک بڑی تعداد اوائل عمری میں نہایت سنگین صورت حال کا سامنا ہے۔ان میں ایک بڑی تعداد ایسی ہے جنہیں نا صرف جسمانی و جنسی تشدد بلکہ غذائیت کی کمی کا بھی سامنا ہے۔ صحت کے حوالے سے صورتحال ےہ ہے کہ پاکستان میں پیدا ہونے والے تینتالیس فیصد بچے غذا کی کمی کا شکار رہتے ہیں۔ ان میں سے اکیس فیصد بچے غذا کی شدید کمی کا شکار ہوتے ہیں۔ اس وجہ سے ان کی نشوونما بری طرح متاثر ہوتی ہے۔ پاکستان میں چار لاکھ 23 ہزار بچے اپنی پانچویں سالگرہ سے پہلے ہی اس دنیا سے کوچ کر جاتے ہیں۔ پاکستان کے بعض علاقوں میں بچوں کو افریقہ کے پسماندہ علاقوں کے بچوں جیسی غذائی قلت کا سامنا ہے۔پاکستان میں بچوں کو غذائیت کی کمی کا ہی سامنا نہیں بلکہ ایک بڑی تعداد میں ایسے واقعات رپورٹ ہوتے رہتے ہیں جن میں بچوں کو جسمانی تشدد کا نشانہ بنایا جاتا ہے۔اگرچہ ایسے واقعات کی روک تھام کے لیے حکومت نے کئی قوانین وضح کیے ہیں تاہم ان پر موثر عمل درآمد کروا کر ہی ایسے واقعات کا تدارک کیا جا سکتا ہے“۔ انہوں نے کہا ”بچے ہمارے معاشرے کا مستقبل اور روشن کل ہیں، ہر قیمت پر ان کی بہترےن تعلےم وتربےت تمام مکاتب فکر کی اولین ذمہ داری ہے۔ انہی بچوں نے اس ملک وقوم کی باگ ڈورسنبھالنی ہے، بچے چاہے امراءکے ہوں، مڈل کلاس کے ہوں یا سٹریٹ چلڈرن ہوں ےا یتیم خانوں میں پرورش پانے والے ہوں ان سب کے حقوق کا خیال رکھنا ہم سب کی اجتماعی ذمہ داری ہے۔ دس سال کی عمر تک مزدوری کرنے والے بچوں کی تعداد نو ملین سے زیادہ ہے ۔ پاکستان میں بچوں کی حفاظت کے لیے سرکاری سطح پر کوئی پالیسی نہیں ہے۔ بچوں کے مسائل کے حل کے لیے وفاقی اور صوبائی سطح پر چائلڈ رائٹس کمیشن بنائے جانے چاہییں“۔</TEXT>
