شاہد آفریدی فاؤنڈیشن ملک میں تعلیم کے فروغ کے لیے کوشاں، 2 اسکولوں کا انتظام سنبھال لیا
کراچی: شاہد آفریدی فاؤنڈیشن ملک میں تعلیم کے فروغ کے لیے کوشاں ہے، ریڑھی اور وانگی گوٹھ میں 2 اسکولوں کا انتظام سنبھال لیا۔ تفصیلات کے مطابق شاہد آفریدی فاؤنڈیشن ملک میں تعلیم کے فروغ کے لیے کوشاں ہے،ریڑھی اور وانگی گوٹھ میں دو اسکولوں کا انتظام سنبھال لیا، شاہد آفریدی اور گرین کریسنٹ ٹرسٹ کے درمیان معاہدہ ہوا، آفریدی نے ریڑھی گوٹھ میں ایس اے ایف اسکول کا افتتاح کیا۔ افتتاحی تقریب سے خطاب کرتے ہوئے شاہد آفریدی نے کہا کہ مشکل حالات کا سامنا کرنے والے بچے اب تعلیم حاصل کریں گے، پاکستان میں تعلیم کو فروغ دینا چاہتے ہیں، ملک بھر میں 3 اسکول کھل چکے ہیں اب چوتھا وادی تیرہ میں ہوگا، منشیات کے عادی لوگوں کو سیدھے راستے پر لانا ہمارا مقصد ہے۔ SAF has adopted two schools in Rehri Goth and Wangi Goth (Karachi) with our implementation partners, Green Crescent Trust, as part of our SAF Schools initiative. Our aim is to get underprivileged children back to school, to secure the future of our nation #HopeNotOut #SAFSchools pic.twitter.com/sa74Liw6VM — Shahid Afridi (@SAfridiOfficial) October 2, 2018  بوم بوم آفریدی نے کہا کہ ترقی کے لیے تعلیم کا فروغ ضروری ہے، ملک بھر میں ڈھائی کروڑ سے زائد بچے تعلیم سے محروم ہیں، 2020 تک ملک بھر کے پسماندہ علاقوں میں اسکول نیٹ ورک قائم کریں گے۔ شاہد آفریدی کو دیکھ کر بچوں کے چہرے کھل اُٹھے، گرین کریسنٹ ٹرسٹ مشترکہ طور پر ایس اے ایف کے ہمراہ کام کرے گی، ایس اے ایف اسکول کا دائرہ اندرون سندھ تک وسیع کیا جائے گا۔ ایشیا کپ میں قومی ٹیم کی ناقص کارکردگی پر آفریدی کا کہنا تھا کہ پاکستان ٹیم سے امیدیں تھیں، سرفراز احمد جب سے کپتان بنا ہے ٹیم نے اچھا کیلا، سرفراز احمد کو کپتانی سے ہٹانا غلط فیصلہ ہوگا، پی سی بی اعلان کرے، سرفراز احمد ورلڈ کپ تک کپتان ہوں گے، کوچ اور سلیکشن کمیٹی ایک صفحے پر نہیں ہیں، ڈومیسٹک کرکٹ میں پرفارم کرنے والوں کو موقع ملنا چاہئے۔ comments
