<DOCNO>558903</DOCNO>
<HL>پنجاب کی مختلف جیلوں میں 10مجرمان کو تختہ دار پر لٹکا دیا گیا</HL>
<AUTHOR>روزنامہ پاکستان</AUTHOR>
<DATELINE> Pakistan 2015-10-15 11:30:28+05</DATELINE>
<TEXT>لاہور(مانیٹرنگ ڈیسک )لاہور،فیصل آباد ، ڈیرہ غازی خان ،ملتان ،راولپنڈی اور گجرات میں سزائے موت پر عمل درآمد کے منتظر مزید 10مجرموں کو پھانسی دے دی گئی۔لاہورمیں کوٹ لکھپت جیل میں قتل کے مجرم کو پھانسی دےدی گئی۔راولپنڈی میں اڈیالہ جیل میں قتل کے مجرم ظریف عرف سوار کو دو بھائیوں کو قتل کرنے کے جرم میں پھانسی دیدی گئی ۔ ڈسٹرکٹ جیل گجرات میں قتل کے 3 مجرموں سلیمان، شفیق اور یونس کو پھانسی دے دی گئی۔ سلیمان اور شفیق نے 1998 میں ناصر محمود نامی شخص کو اغوا کے بعد قتل کیا تھا۔ مجرم یونس کو 2002 میں ریاض نامی شخص کو قتل کرنے کے جرم میں پھانسی کی سزا ہوئی تھی۔سینٹرل جیل فیصل آباد میں قید غلام مصطفیٰ کو 2001میں ذاتی دشمنی پر ایک شخص کو قتل کرنے کے جرم میں تختہ دار پر لٹکا دیاگیا۔ ڈیرہ غازی خان سینٹرل جیل میں 1996 میں گھریلو تنازع پر بیوی کو قتل کرنے والے محمد اسلم کو 19 سال بعد پھانسی دے دی گئی۔جیو نیوز کے مطابق ڈی جی خان سینٹرل جیل میں قتل کے2مجرموں کوپھانسی دےدی گئی،مجرم غلام اکبراورحضوربخش نے1996میں 2افرادکوقتل کیاتھا۔بہاول پورمیں نیوسینٹرل جیل میں دہرے قتل کے مجرم کوپھانسی دی گئی ،مجرم محمدحسن نے2005میں ولی محمداوراس کی والدہ کوقتل کردیاتھا جبکہ ملتان کی نیوسینٹرل جیل میں قتل کے مجرم کوپھانسی دےدی گئی،مجرم نے1993میں سابق وزیراعلیٰ پنجاب غلام حیدروائیں کوقتل کیاتھا۔</TEXT>
