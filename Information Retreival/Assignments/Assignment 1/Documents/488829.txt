<DOCNO>488829</DOCNO>
<HL>بھارتی جاسوس گرفتاری : تحقیقات میں اہم پیش رفت ، ایجنٹ کے موبائل اور انٹرنیٹ ڈیٹا تک رسائی مل گئی</HL>
<AUTHOR>روزنامہ پاکستان</AUTHOR>
<DATELINE> Pakistan 2016-03-27 10:22:13+05</DATELINE>
<TEXT>اسلام آباد(مانیٹرنگ ڈیسک) بھارتی خفیہ ایجنسی ”را“ کے جاسوس کل بھوشن یادیو سے دوران تفتیش انکشافا ت کا سلسلہ جاری ہے اورحساس اداروں کو بھارتی جاسوس کے زیراستعمال مواصلاتی آلات کی تحقیقات میں اہم پیشرفت ہوئی ہے۔ روزنامہ پاکستان کی اینڈرائڈ موبائل ایپ ڈاؤن لوڈ کرنے کیلئے یہاں کلک کریں ذرائع کے مطابق تفتیش کے دوران بھارتی خفیہ ایجنسی ”را“کے جاسوس کل بھوشن یادیو سے تحقیقات کادائرہ وسیع کردیا گیا ہے اور اس سے کئی ماہ کی نقل حمل اوررابطوں کی تحقیقات جاری ہیں جبکہ تفتیشی اداروں کو زیرتفتیش بھارتی جاسوس کے موبائل فون،انٹرنیٹ ڈیٹا تک رسائی حاصل ہوگئی ہے جس کے بعد جاسوس کی اہداف کی تکمیل،”را“ہیڈکوارٹرسے ہدایات سے متعلق معلومات ملنے کے امکانات روشن ہو گئے ہیں۔ ذرائع کا مزید کہنا ہے کہ بھارتی ایجنٹ سے پاکستان میں ممکنہ ساتھیوں اور مقامی تحریب کاروں سے رابطوں کی تصدیق کی جارہی ہے اس کے علاوہ حکام کو بھارتی جاسوس کی اب تک کی سرگرمیوں سے متعلق بھی اہم معلومات ملی ہیں اور ان معلومات کی بنیاد پرتحقیقات کاعمل ٹھوس بنیادوں پرآگے بڑھانےکا فیصلہ کیا گیا ہے۔ذرائع کے مطابق بھارتی جاسوس کی آیندہ کی منصوبہ بندی سے متعلق بھی اہم معلومات ملی ہیں جبکہ جاسوس کے مختلف ملکوں میں ٹیلیفونک اورانٹرنیٹ رابطوں سے متعلق پتا لگایاجارہاہے۔ابتدائی تحقیقات میں کل بھوشن نے زیادہ تر انکشافات اورمعلومات خودبتائی ہیں۔ روزنامہ پاکستان کی خبریں اپنے ای میل آئی ڈی پر حاصل کرنے اور سبسکرپشن کیلئے یہاں کلک کریں۔</TEXT>
