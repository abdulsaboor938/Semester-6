<DOCNO>1636634</DOCNO>
<HL>پاکستان پیپلز پارٹی نے قصور واقعے پر سینیٹ میں توجہ دلا نوٹس جمع کردیا</HL>
<AUTHOR>نوائے وقت</AUTHOR>
<DATELINE> Pakistan 2018-01-11 14:02:40+05</DATELINE>
<TEXT>پاکستان پیپلز پارٹی نے قصور واقعے پر سینیٹ میں توجہ دلا نوٹس جمع کردیا .پاکستان پیپلز پارٹی کی سینیٹر شیری رحمان نے قصور واقعے پر سینیٹ میں توجہ دلا نوٹس جمع کرایا ہے۔ سینیٹر شیری رحمان کی جانب سے جمع کرائے گئے توجہ دلا نوٹس میں کہا گیا ہے کہ قصور میں بچی کو زیادتی کا نشانہ بنا کر قتل کر دیا گیاہے۔ ایک سال میں قصور میں اس طرح کے 10 واقعات پیش آئے ہیں۔ 2015میں ایک گینگ نے 280 بچوں کو اغوا کرکے جنسی تشدد کا نشانہ بنایا تھا، قصور واقعے پر وزیر قانون و انصاف ایوان میں جواب دیں۔واضح رہے کہ ننھی زینب کے ساتھ پیش آنے والے واقعے پر سندھ اسمبلی میں بھی مذمتی قرارداد جمع کرائی گئی ہے۔</TEXT>
