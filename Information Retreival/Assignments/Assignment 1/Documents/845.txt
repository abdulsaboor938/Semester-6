اساتذہ کی تربیت کے لیے عالمی اسکالرز کو پاکستان بلائیں گے: صوبائی وزیر تعلیم
﻿لاہور: صوبہ پنجاب کے وزیر برائے تعلیم و سیاحت راجہ یاسر سرفراز کا کہنا ہے کہ اساتذہ کی تربیت کے لیے عالمی اسکالرز کو پاکستان بلائیں گے۔ لیپ ٹاپ اسکیم پر 20 ملین خرچ کر دیے گئے۔ تفصیلات کے مطابق وزیر برائے اعلیٰ تعلیم اور سیاحت راجہ یاسر سرفراز نے پریس کانفرنس کرتے ہوئے کہا کہ 20 بلین لیپ ٹاپ پر خرچ کر دیے گئے، اعلیٰ تعلیم میں بہتری کا 100 روزہ منصوبہ تیار کر لیا۔ انہوں نے بتایا کہ سب سے پہلے پالیسی پر مسودہ تیار کیا جا رہا ہے، طے کر رہے ہیں کہ یونیورسٹی کہنا کسے ہے۔ ہر ڈویژن میں عالمی معیار کی یونیورسٹی ہوگی۔ کچھ کالج کمیونٹی کالجوں میں تبدیل کریں گے۔ انہوں نے کہا کہ کالجوں کا الحاق صرف ڈویژن کی یونیورسٹی سے ہو سکے گا۔ اساتذہ کی تربیت کے لیے تربیتی ادارے قائم کر رہے ہیں۔ ’ان کی تربیت کے لیے عالمی اسکالرز کو پاکستان بلائیں گے‘۔ یاسر سرفراز کا کہنا تھا کہ میٹرک، انٹر میڈیٹ سسٹم کو او لیول اور اے لیول سے بہتر کریں گے۔ تبادلے اور تقرریوں کا کام آن لائن کریں گے۔ ہر سطح پر تقرری کا معیار 100 فیصد میرٹ پر ہوگا۔ انہوں نے کہا کہ سیاحت کے لیے بھی پالیسی بنا رہے ہیں۔ comments
