<DOCNO>2619521</DOCNO>
<HL>پنجاب کا بجٹ پیش، 875 ارب کا بجٹ ، تنخواہوں میں اضافہ، مزدور کی اجرت مرحلہ وار 15 ہزار مقرر، لیپ ٹاپ سکیم کی مد میں70ارب روپے، صحت کا غیر ترقیاتی بجٹ16ارب روپے، تعلیم کا غیر ترقیاتی بجٹ34ارب مقرر</HL>
<AUTHOR>اردو پوائنٹ</AUTHOR>
<DATELINE> Pakistan 2013-06-17 19:44:35+05</DATELINE>
<TEXT>لاہور(اُردوپوائنٹ اخبارتازہ ترین۔17جون۔2013ء) پنجاب کے بجٹ کا کل حجم آٹھ سو پچھتر ارب روپے رکھا گیا ہےجب کہ سالانہ ترقیاتی پروگرام کے لیے دوسو ستر ارب روپے مختص کئے گئے ہیں۔ () ذرائع کے مطابق پنجاب کے بجٹ کا کل حجم آٹھ سو پچھتر ارب روپے رکھا گیا ہے جب کہ سالانہ ترقیاتی پروگرام کے لیے دوسو ستر ارب روپے مختص کئے گئے ہیں غیر ترقیاتی اخراجات کا تخمینہ چھ سو پانچ ارب روپے اوربلدیات کے لئے دوسو انتالیس ارب روپے تجویز کیے گئے ہیں آئندہ مالی سال کے بجٹ لیپ ٹاپ سکیم کی مد میں ستر ارب روپے جب کہ صحت کا غیر ترقیاتی بجٹ سولہ ارب روپے ہےتعلیم کا غیر ترقیاتی بجٹ چونتیس ارب جب کہ ترقیاتی بجٹ پندرہ ارب روپے رکھے گئے ہیں بجٹ میں صاف پانی کی فراہمی کے لیے پانچ ارب روپے اورسولر ٹیوب ویل کے لیے ساڑھے سات ارب روپے رکھے گئے ہیں۔ تنخواہوں میں 10 فیصد اضافے کا اعلان کیا گیا ہے جبکہ مزدور کی کم از کم اجرت 10 ہزار کر کے اسے مرحلہ وار 15 ہزار تک لے جانے کا اعلان بھی کیا گیا ہے۔</TEXT>
