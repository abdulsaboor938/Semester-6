<DOCNO>382704</DOCNO>
<HL>ملک بھر میں شیعہ علماء کیخلاف کارروائیاں،مجلس وحدت مسلمین آج یوم احتجاج منائے گی</HL>
<AUTHOR>روزنامہ پاکستان</AUTHOR>
<DATELINE> Pakistan 2016-10-28 06:40:17+05</DATELINE>
<TEXT>ملتان (سٹی رپورٹر) مجلس وحدت مسلمین پاکستان کے زیراہتمام ملک بھر میں شیعہ علماء کے خلاف کاروائیا ں، خانیوال میں بلاجواز (بقیہ نمبر19صفحہ12پر ) گرفتاریاں اور ناجائز مقدمات کے خلاف آج ملک بھر میں نماز جمعہ کے بعد یوم احتجاج منایا جائے گا۔ ملتان سے جاری بیان کے مطابق جنوبی پنجاب کے شہروں ملتان ، مظفرگڑھ ، خانیوا ل ، بہاولپور ، ڈیرہ غازیخان،رحیم یارخان، لیہ، بھکر ، میا نیوالی میں احتجاجی مظاہرے اور ریلیاں نکالی جائیں گی ۔ ملتان میں نماز جمعہ کے بعد چوک کمہاراں والا ، بہالپور میں جامع مسجد کے سامنے،لیہ میں مسجد جعفریہ، بھکر میں جامع مسجد ،ڈیرہ غازیخان میں جامع مسجد کے سامنے احتجاجی مظاہر ے کیا جائیں گے۔ ملتان میں نماز جمعہ کے بعد ڈیڑھ بجے چوک کمہاراں والا پر احتجاجی مظاہرہ کیا جائے گا اور خانیوال پولیس کے خلاف ریلی نکالی جائے گی۔ صوبائی ترجمان ثقلین نقوی نے اپنے بیان میں اسلام آباد پولیس کی جانب سے پی ٹی آئی کارکنان پر دھاوے کی شدید مذمت کرتے ہوئے کہا کہ نواز حکومت ملک میں دہشت کی فضاء پیدا کررہی ہے۔</TEXT>
