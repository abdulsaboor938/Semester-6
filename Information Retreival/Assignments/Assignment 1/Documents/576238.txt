<DOCNO>576238</DOCNO>
<HL>اسلامی ملک میں دو لڑکیوں کی مذہبی رہنما کے ساتھ ایسی حرکات کہ انٹرنیٹ صارفین غصے سے آگ بگولہ ہوگئے</HL>
<AUTHOR>روزنامہ پاکستان</AUTHOR>
<DATELINE> Pakistan 2015-08-25 20:41:04+05</DATELINE>
<TEXT>رباط (نیوز ڈیسک) بدکردار مردوں کی طرف سے خواتین کو ہراساں کرنے کے مذموم واقعات تو ہر روز اور ہر جگہ پیش آتے ہیں لیکن مراکش میں دو نوجوان لڑکیوں نے ایک عالم دین کو سرعام ہراساں کیا اور اس قدر ہراساں کیا کہ بیچارے اپنی عزت بچانے کیلئے بھاگ کھڑے ہوئے۔ مراکش کے مقامی میڈیا میں شائع کی جانے والی ویڈیو میں دیکھا جاسکتا ہے کہ دو نوجوان لڑکیاں ایک عوامی مقام پر باریش عالم دین کے ساتھ چھیڑ چھاڑ کررہی ہیں۔ پہلے ایک لڑکی ان کے جسم کو چھوتی ہے اور پھر دوسری زیادہ خطرناک انداز میں چھوتی ہے تو عالم دین گھبرا کر اچھلتے ہیں اور پھر شریر لڑکیوں سے عزت بچاتے ہوئے تیزی سے نکل جاتے ہیں۔ یہ ویڈیو یوٹیوب پر آنے کے بعد تہلکہ برپا ہوگیا ہے اور لڑکیوں کے شیطانی رویے پر انٹرنیٹ صارفین شدید مشتعل دکھائی دیتے ہیں۔ عالم دین کی شریر لڑکیوں سے بچنے کی بھرپور کوشش اور شیطانی حملے سے کامیابی سے بچ نکلنے کو بھی خوب سراہا جارہا ہے۔</TEXT>
