قومی حرمت اور وطن کی سلامتی سب چیزوں سے بالاترہے: آرمی چیف
راولپنڈی: آرمی چیف جنرل قمر جاوید باجوہ نے کہا ہے کہ قومی حرمت اور وطن کی سلامتی اولین ترجیح ہے۔ پاک فوج کے شعبہ برائے تعلقات عامہ ( آئی ایس پی آر) کے مطابق آرمی چیف نے ان خیالات کا اظہار پاکستان ملٹری اکیڈمی، کاکول کے دورے کے موقع پر کیا۔ اس موقع پر آرمی چیف نے کہا کہ جوانوں کی بہبود، تحفظ اور احترام دوسری ترجیح ہوتی ہے، فوجی افسروں کی سہولت ہمیشہ آخری ترجیح ہوتی ہے۔  دورے کے موقع پر آرمی چیف کو پی ایم اے کے کمانڈنٹ میجرجنرل اختر نوازستی نےبریفنگ دی. آرمی چیف کواکیڈمی کے مختلف پہلوؤں سے متعلق بتایاگیا۔ مزید پڑھیں: پاکستان آہنی بھائی ہے، دونوں ملکوں کے مثالی تعلقات میں پاک فوج کا اہم کردارہے: چینی صدر آرمی چیف جنرل قمر جاوید باجوہ نے کہا کہ افسران پیشہ ورانہ مہارت، آگےبڑھ کرقیادت کو ترجیح دیں۔ واضح رہے کہ گذشتہ دونوں آرمی چیف نے چین کا تین روزہ دورہ کیا تھا، جہاں انھوں نے اعلیٰ سیاسی و عسکری قیادت سے ملاقات کی. اس دورے میں آرمی چیف نے چینی صدر سے بھی ملاقات کی، جس میں علاقائی سیکیورٹی اور درپیش چیلنجز پرتبادلہ خیال کیا گیا. comments
