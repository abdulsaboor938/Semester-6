کراچی میں پولیس کی بڑی کارروائی، 15 ملزمان گرفتار، اسلحہ برآمد
کراچی: شہرقائد میں پولیس نے اہم کارروائی کے دوران 15 ملزمان کو گرفتار کرکے اسلحہ برآمد کرلیا۔ تفصیلات کے مطابق کراچی کے علاقے میمن گوٹھ میں پولیس نے چھاپہ مار کارروائی کی، اس دوران پندرہ ملزمان کی گرفتاری عمل میں آئی جن کے پاس سے اسلحہ بھی برآمد ہوا۔ پولیس حکام کا کہنا ہے کہ میمن گوٹھ میں فارم ہاؤس کے اطراف میں پولیس نے آپریشن کے دوران ان ملزمان کو گرفتار کیا، زیرحراست ملزمان سے اسلحہ اور شراب بھی برآمد ہوئی۔ پولیس کے مطابق زیرحراست افراد سے اسلحہ برآمد کے لائسنس طلب کیے ہیں، لائسنس نہ دیئے تو غیرقانونی اسلحے کا مقدمہ درج کیا جائے گا۔ پولیس حکام کا کہنا تھا گرفتار ملزمان سے مزید تفتیش کر رہے ہیں جلد حقائق سامنے آجائیں گے۔ کراچی: پولیس کی مختلف علاقوں میں کارروائیاں، 8 ملزمان گرفتار خیال رہے کہ گذشتہ روز شہرقائد کے مختلف علاقوں میں پولیس نے کارروائیاں کرتے ہوئے 8 ملزمان کو گرفتار کرکے اسلحہ برآمد کرلیا تھا۔ یاد رہے کہ 5 مئی 2018 کو کراچی میں سائٹ ایریا اور یونیورسٹی روڈ پر سی ٹی ڈی نے کارروائیوں کے دوران 4 دہشت گردوں کو گرفتار کرکے ان کے قبضے سے چندہ جمع کرنے والی رسیدیں برآمد کی تھیں۔ سی ٹی ڈی حکام کے مطابق ملزمان فنڈز جمع کرکے افغانستان بھجواتے تھے، دہشت گردوں نے افغانستان سے ٹریننگ بھی حاصل کررکھی تھی۔ comments
