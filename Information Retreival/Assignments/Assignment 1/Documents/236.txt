پاکستان ٹیم نے بہترین کھیل پیش کیا، کریڈٹ ملنا چاہئے، سرفراز احمد
دبئی: قومی کرکٹ ٹیم کے کپتان سرفراز احمد نے کہا ہے کہ پاکستان ٹیم نے بہترین کھیل پیش کیا، کریڈٹ ملنا چاہئے، کھلاڑیوں نے جیتنے کے لیے بہت محنت کی۔ ان خیالات کا اظہار انہوں نے اے آر وائی نیوز سے خصوصی گفتگو کرتے ہوئے کیا، سرفراز احمد نے کہا کہ قومی ٹیم نے بہت محنت کی، آسٹریلیا کے کھلاڑیوں نے بھی اچھی کرکٹ کھیلی تاہم ہمیں مڈل آرڈر کی کارکردگی بہتر بنانے کے لیے کام کرنے کی ضرورت ہے۔ سرفراز احمد نے کہا کہ آصف علی کو اوپر کھلانے کا سوچ رہے ہیں تاکہ وکٹ پر ٹکنے کا موقع ملے، آنے والے دنوں میں آصف علی کی کارکردگی بہتر ہوگی، آسٹریلیا کے خلاف تینوں شعبوں میں ہماری کارکردگی بہتر رہی ہے۔ کپتان قومی کرکٹ ٹیم نے کہا کہ آسٹریلیا کے خلاف ٹیسٹ میچز بھی اچھے کھیلے، ٹیم کا اچھی کمبی نیشن ہے جونیئر اور سینئر مل کر پرفارم کررہے ہیں۔ سرفراز احمد نے کہا کہ عماد اور حفیظ کے آنے سے ٹیم میں فرق پڑا ہے، محمد حفیظ کو جو کردار دیا اچھا نبھایا، شاداب خان نے بھی اہم موقع پر وکٹیں حاصل کیں۔ نیوزی لینڈ کے خلاف ٹی ٹوینٹی سیریز کے حوالے سے سرفراز احمد نے کہا کہ ہر ٹیم ٹف ہوتی ہے کوشش ہے نیوزی لینڈ کے خلاف اچھا کھیلیں، کیویز کے خلاف پہلا میچ جیت کر اچھا آغاز کرنا چاہتے ہیں۔ مزید پڑھیں: نیوزی لینڈ کے خلاف پاکستان کے ٹی ٹوئنٹی اسکواڈ کا اعلان واضح رہے کہ 31 اکتوبر سے ابوظبی میں شروع ہونے والی نیوزی لینڈ کے خلاف ٹی ٹوینٹی سیریز کے لیے قومی ٹیم کا اعلان کردیا گیا ہے، آسٹریلیا کے خلاف کامیابی حاصلی کرنے والی ٹیم کو برقرار رکھا گیا ہے، ٹیم ان کھلاڑیوں پر مشتمل ہے۔ فاتح اسکواڈ میں سرفراز کپتان ہیں اور ٹیم میں فخر زمان، محمد حفیظ، صاحب زادہ فرحان ، بابر اعظم، شعیب ملک، حسین طلعت، شاداب خان، شاہین آفریدی، عثمان خان، عماد وسیم، وقاص مقصود ، فہیم اشرف اور آصف علی شامل ہیں۔ comments
