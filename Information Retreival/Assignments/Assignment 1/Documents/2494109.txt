<DOCNO>2494109</DOCNO>
<HL>وکلاء کی طرف سے ہفتہ سیاہ پرچم جاری، معزول ججوں‌کی بحالی اور عدلیہ کی آزادی کیلئے احتجاجی ریلیاں اور مظاہرے</HL>
<AUTHOR>اردو پوائنٹ</AUTHOR>
<DATELINE> Pakistan 2008-03-12 12:12:29+05</DATELINE>
<TEXT>کراچی (اردوپوائنٹ اخبا ر تازہ ترین12 مارچ 2008 ) معزول ججز کی بحالی اور عدلیہ کی آزادی کیلئے وکلا کے ہفتہ سیاہ پرچم کا آج چوتھا روز ہے جس کے دوران ملک کے مختلف شہروں میں وکلا کی جانب سے احتجاجی ریلیاں نکالی جارہی ہیں ۔ () کراچی میں وکلا کی جانب سے ایک گھنٹے کی علامتی بھوک ہڑتال اور عدالتی کارروائیوں کا بائیکاٹ کیا گیا جبکہ بار کونسلوں کے احتجاجی اجلاس بھی منعقد کئے جارہے ہیں۔ پشاور اور لاہورمیں وکلا کی جانب سے ہائیکورٹ کا مکمل جبکہ ذیلی عدالتوں کا ایک گھنٹے کا بائیکاٹ کیا جارہا ہے ۔ کوئٹہ سمیت بلوچستان بھر میں وکلا کی جانب سے بڑی عدالتوں کامکمل اور ماتحت عدالتوں کا ایک گھنٹے کا بائیکاٹ ، جبکہ تمام عدالتوں پر سیاہ پرچم لہرا رہے ہیں ۔</TEXT>
