امراض قلب کا مکمل مفت علاج پیپلزپارٹی کا خصوصی ایجنڈا ہے‘ بلاول بھٹو
کراچی : چیئرمین پیپلزپارٹی بلاول بھٹوزرداری کا کہنا ہے کہ امراض قلب کا مکمل مفت علاج پیپلزپارٹی کا خصوصی ایجنڈا ہے۔ تفصیلات کے مطابق چیئرمین پیپلزپارٹی بلاول بھٹوزرداری نے دل کے امراض سے بچاﺅ کے عالمی دن پراپنے پیغام میں کہا کہ مختلف این آئی سی وی ڈی یونٹ حکومت سندھ کے لیے باعث فخرہیں۔ بلاول بھٹو نے کہا کہ امراض قلب کا مکمل مفت علاج پیپلزپارٹی کا خصوصی ایجنڈا ہے، حکومت سندھ نے تاحال این سی آئی وی ڈی کے 8 سینٹرقائم کیے، سہولتوں سےسندھ اوردیگرصوبوں کے افراد مستفید ہو رہے ہیں۔ پاکستان سمیت دنیا بھر میں آج دل کے امراض سے بچاﺅ کا عالمی دن منایا جارہا ہے واضح رہے کہ پاکستان سمیت دنیا بھر میں ’دل کا عالمی دن‘ 29 ستمبر کومنایا جاتا ہے، اس دن کو منانے کا مقصد لوگوں میں دل کی بیماریوں کے متعلق مکمل آگاہی اور ان سے بچاوُ کے لیے شعور پیداکرنا ہے، دنیا میں لاکھوں افراد ہر سال دل کی بیماریوں کی وجہ سے موت کے منہ میں چلے جاتے ہیں۔ ماہرین کے مطابق بلڈ پریشر، کولیسٹرول اور گلوکوز کا بڑھنا، تمباکو نوشی، خوراک میں سبزیوں اور پھلوں کا ناکافی استعمال، موٹاپا اور جسمانی مشقت کا فقدان دل کے امراض میں مبتلا ہونے کی بڑی وجوہات ہیں۔ ڈاکٹرز کے مطابق ہلکی پھلکی سادہ غذا اور دن میں صرف آدھے گھنٹے کی ورزش کو معمول بنا کر دل کے بہت سے امراض سے بچا جا سکتا ہے۔ comments
