لاہور میں سفاک بیٹے نے ماں اور بہن کو تیز دھار آلے سے قتل کر دیا
لاہور: پنجاب میں پیش آیا دل دہلا دینے والا واقعہ جہاں سفاک بیٹے نے سگی ماں اور بہن کو تیز دھار آلے سے وار کرکے قتل کردیا۔ تفصلات کے مطابق لاہور میں پیش آنے والے افسوسناک واقعے سے انسانیت شرماگئ، درندہ سفت بیٹے نے سگی ماں اور بہن کو تیز دھار آلے سے حملہ کرکے موت کے گھاٹ اتار دیا۔ یہ واقعہ سبزہ زار کے علاقے حسن ٹاؤن میں پیش آیا، قتل کے بعد ملزم فرار ہے۔ پولیس حکام کا کہنا ہے کہ ساٹھ سالہ حمیدہ، تیس سالہ صائمہ کو تیز دھار آلے سے قتل کیا گیا، واردات کے بعد ملزم ساتھی سمیت موقع سے فرار ہوگیا۔ اس سے قبل رواں سال مارچ میں لاہور کے علاقے عسکری الیون میں تہرے قتل کی واردات میں تین کمسن بچوں کو گلا دبا کر موت کے گھاٹ اتار دیا تھا۔ لاہورمیں تین کمسن بہن بھائیوں کا لرزہ خیزقتل، ماں گرفتار بعد ازاں پولیس نے شک کی بنیاد پر بچوں کی ماں کو ہی حراست میں لے لیا تھا۔ خیال رہے کہ دو روز قبل فیصل آباد کے علاقے امین پارک میں دو بہنوں کو تیز دھار آلے سے گلہ کاٹ کرقتل کردیا گیا تھا۔ یاد رہے کہ گزشتہ ہفتےلاہور میں ستر سالہ ماں اور پینتالیس سالہ بیٹے کو چھری کے وار سے قتل کردیا گیا تھا، قاتل کوئی اور نہیں بیٹا نکلا تھا، ملزم نے ملازموں کے ساتھ مل کر دادی اور اور باپ کو قتل کیا تھا۔ comments
