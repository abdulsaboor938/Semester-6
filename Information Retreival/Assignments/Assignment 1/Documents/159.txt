نیوزی لینڈ میں 6.1 شدت کا زلزلہ، برطانوی شاہی جوڑا محفوظ رہا
ویلنگٹن: نیوزی لینڈ کا شمالی جزیرہ آج 6.1 شدت کے زلزلے سے لرز اُٹھا، نیوزی کے لینڈ کے دورے پر جانے والا برطانوی شاہی جوڑا محفوظ رہا۔ غیرملکی خبررساں ادارے کے مطابق نیوزی لینڈ کے شمالی جزیرے میں 6.1 شدت کے زلزلے کے جھٹکے محسوس کیے گئے، زلزلے کا مرکز تاؤما رونوئی شہر سے 25 کلو میٹر جنوب مغرب تھا، زلزلے کی گہرائی 227 کلو میٹر تھی۔ زلزلے کے وقت ویلنٹن میں پارلیمنٹ کا اجلاس جاری تھا تاہم زلزلے کے جھٹکوں کے سبب ڈپٹی اسپیکر نے پارلیمنٹ کی کارروائی معطل کرنے کا اعلان کردیا۔ حکام کے مطابق زلزلے میں کوئی بڑا نقصان نہیں ہوا اور نہ ہی سونامی کا خطرہ ہے۔ مزید پڑھیں: نیوزی لینڈ میں 7.5شدت کا زلزلہ،2افراد ہلاک دوسری جانب برطانوی شاہی جوڑا شہزادہ ہیری اور میگھن مرکل بھی ان دنوں نیوزی لینڈ کے دورے پر ہیں۔ حکام کے مطابق آکلینڈ میں زلزلے کے ہلکے جھٹکے محسوس کیے گئے، جس وقت زلزلہ آیا شہزادہ ہیری اور میگھن مرکل ایک تقریب میں شرکت کررہے تھے اور دونوں بالکل محفوظ ہیں۔ یاد رہے کہ شاہی جوڑا اس وقت پیسیفک ٹور پر ہے، جس کے دورن انہوں نے آسٹریلیا، کینیا، فجی اور ٹونگا کا بھی دورہ کیا ہے۔ comments
