اقوام متحدہ مسئلہ کشمیر کے حل کیلئے خصوصی نمائندہ مقرر کریں، صدر مسعود خان
نیویارک : آزاد کشمیر کے صدر مسعود خان نے کہا ہے کہ اقوام متحدہ کے جنرل سیکریٹری مسئلہ کشمیر کے حل کیلئے خصوصی نمائندہ مقرر کریں، بھارت امن کی طرف بڑھنے کے بجائے دھمکیاں دے رہا ہے۔ یہ بات انہوں نے نیو یارک میں او آئی سی کشمیر رابطہ گروپ کے اجلاس سے خطاب کرتے ہوئے کہی۔ مسعود خان نے کہا کہ بھارت کشمیر میں امن کی طرف بڑھنے کے بجائے دھمکیاں دے رہا ہے۔ مقبوضہ کشمیر میں آبادی کا تناسب تبدیل کرنا قوانین کی خلاف ورزی ہے، بھارت مقبوضہ وادی میں نافذ کالے قوانین منسوخ کرے، صدر آزاد کشمیر نے کہا کہ بھارت کشمیر میں یو این مبصرین کے کام میں رکاوٹیں ڈال رہا ہے۔ یو این سیکریٹری جنرل مسئلہ کشمیر پر خصوصی نمائندہ مقرر کریں، مسعود خان نے مطالبہ کیا کہ بھارت مسئلہ کشمیر پر پاکستان اور کشمیری قیادت سے بات کرے۔ بھارتی حکومت اقوام متحدہ کے انسانی حقوق کمیشن کو دورہ مقبوضہ کشمیر کی اجازت دے، کشمیری قیادت کو فوری طور پر جیلوں سے رہا کیا جائے۔  comments
