دبئی: پاکستانی تاجر نے 12کروڑ سے زائد کی رقم لاٹری میں جیت لی
ابوظہبی : دبئی انٹرنیشنل ایئرپورٹ پر لاٹری کا آن لائن ٹکٹ خریدنے والے 32 سالہ پاکستانی تاجر نے دس لاکھ امریکی ڈالر (12 کروڑ 32 لاکھ پاکستانی) کی انعام میں جیت لیے۔ تفصیلات کے مطابق متحدہ عرب امارات کی ریاست دبئی میں مقیم پاکستان کی کاروباری شخصیت نے دبئی ایئر پورٹ کے ڈیوٹی فری لکی ڈرا سے خریدی گئی لاٹری سے دس لاکھ امریکی ڈالر کی انعامی رقم جیت کر اپنے نام کرلی۔ مقامی خبر رساں ادارے کا کہنا تھا کہ پاکستانی تاجر نے ملینیم لکلی ڈرا کےت ذریعے پاکستانی 12 کروڑ 32 لاکھ روپے کی خطیر رقم انعام میں جیتی ہے۔ اماراتی میڈیا کے مطابق دبئی میں لاٹری جیتنے والا تاجر نعمان عارف پشاور کے رہائشی ہیں جنہوں نے پہلی مرتبہ اپنی قسمت آزمانے کے لیے دبئی کے مشہور لکی ڈرا کا آن لائن ٹکٹ خریدا تھا تاہم ایک ہی دفاع میں قسمت کی دیوی نے ان پر نظر کرم کرلی۔ غیر ملکی خبر رساں ادارے کا کہنا تھا کہ 32 سالہ پاکستانی تاجر ایک بائک لیزنگ کمپنی کے مالک ہیں جنہوں نے منگل کے روز ٹکٹ نمبر 0241 سے کروڑوں روپے جیتے تھے۔ اماراتی میڈیا سے گفتگو کرتے ہوئے نعمان عارف کا کہنا تھا کہ وہ ڈیوٹی فری لکی ڈرا کا بے حد شکر گزار ہے، جس کی بدولت میں لاکھوں ڈالرز کا مالک بن گیا۔ خیال رہے کہ ملینیم لکی ڈرا کا آغاز سنہ 1999 میں کیا گیا تھا اور پاکستانی تاجر نعمان عاارف انعامی رقم جیتنے والے سولہویں پاکستانی ہیں۔ یاد رہے کہ 2 ماہ قبل متحدہ عرب امارات کی ریاست ابوظہبی میں بھارت سے تعلق رکھنے والے 30 سالہ نوجوان توجو میتھیو نے 70 لاکھ اماراتی درہم کی لاٹری جیتی ہے, جو 12 کروڑ 70 لاکھ بھارتی روپے بنتے ہیں۔ comments
