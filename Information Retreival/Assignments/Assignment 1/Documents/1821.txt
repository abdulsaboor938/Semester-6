گرفتاریاں اور انتقامی کارروائیاں ہمارا راستہ نہیں روک سکتیں، خواجہ سعد رفیق
لاہور : مسلم لیگ ن کے رہنما خواجہ سعد رفیق نے کہا ہے کہ گرفتاریاں اور انتقامی کارروائیاں ہمارا راستہ نہیں روک سکتیں، حکومت کو ضمنی انتخابات میں شکست نظرآ رہی ہے۔ ان خیالات کا اظہار انہوں نے شہبازشریف کی گرفتاری پر اپنے رد عمل میں کیا، خواجہ سعد رفیق نے کہا کہ شہباز شریف کی گرفتاری پر آج خوشیاں منانے والے وزراء کل روتے نظر آئیں گے، چند نشستیں حاصل کرنے کے لیے ہم پر گھیرا تنگ کیا جارہا ہے۔ ن لیگ ملک کا دفاع کرنے والی جماعت ہے، ہم نےملک کی بےلوث خدمت کی ہے، تخریبی سوچ رکھنے والوں کو ضمنی الیکشن میں شکست برداشت نہیں ہورہی، یہ انتقام زیادہ دیر نہیں چلے گا اور بہت جلد مکافات عمل کا شکار ہوگا۔ انہوں نے وزیر اعظم عمران خان کو مخاطب کرتے ہوئے کہا کہ آپ کو احتساب کے نام پر انتقام بہت مہنگا پڑے گا، افسوس ہے سیاست کو پھرانتقام کے راستےپر ڈال دیا گیا ہے۔ ضمنی انتخابات میں حکومت کو شکست واضح طور پر نظرآ رہی ہے، ان کو ووٹ ملتے نہیں اور نوٹوں سے جیتا نہیں جارہا، لوٹوں کو کوئی ووٹ دینے کو تیار نہیں ہے۔ خواجہ سعدرفیق کا مزید کہنا تھا کہ سنا ہے نوٹس بھیجے جارہے ہیں، ہمیں کاٹ کھانے کی تیاری کی جارہی ہے، ایسا پہلی بارنہیں ہوا،ایسے ادوار ہم بہت دیکھے ہیں۔ ان کا مزید کہنا تھا کہ عمران خان افسوس آپ نے ماضی سے سبق نہیں سیکھا، ہم نے کوئی ایسا کام نہیں کیا جس سے ندامت ہو، ہم ملک بنانے والوں کی اولاد ہیں، ملکی دفاع کرنے والی جماعت ہیں، الزامات لگانے والوں کو ضمنی الیکشن میں شکست برداشت نہیں ہو رہی۔ سابق وزیر ریلوے نے کہا کہ انصاف فراہم کرنے والے صورتحال کا جائزہ لیں، نفرت وتلخی کی جنگ کو روکنےکی کوشش کریں، ایسانہ کیا گیا تو نفرت کی آگ پورے گھر کو لپیٹ میں لے سکتی ہے، انتقام کا جواب ہم نے ووٹ کی طاقت سے دینا ہے۔ مزید پڑھیں : ایک کروڑ نوکریاں، 50لاکھ گھر اور اربوں درخت کہاں ہیں؟ سعد رفیق جس شخص کی عزت چین سے لے کرترکی تک کی جاتی ہےاسے گرفتارکیا گیا، ملک کی خدمت کرنے والوں کو انتقام کا نشانہ بنانا ملک میں نیا نہیں۔  comments
