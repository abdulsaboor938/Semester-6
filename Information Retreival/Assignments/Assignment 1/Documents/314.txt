یونان میں 6.8 شدت کے زلزلے، حکومت نے وارننگ جاری
ایتھنز : یونان میں 6.8 شدت کے زلزلے کے جھٹکے محسوس کیے گئے جس کے بعد حکومت نے ملک میں سونامی کی وارننگ جاری کردی۔ تفصیلات کے مطابق یورپی کے دیگر ممالک کی طرح یونان بھی قدرتی آفات کی زد میں ہے، یونان کے جزیرے زینٹے میں ایک روز قبل زلزلے کے شدید جھٹکے محسوس کیے گئے تھے۔ امریکی جیولوجیکل سروے کا کہنا ہے کہ زلزلہ زینٹے کے جنوبی حصّے میں آیا تھا، جس کی شدت ریکٹر اسکیل پر 6.8 ریکارڈ کی گئی تھی۔ غیر ملکی خبر رساں ادارے کا کہنا تھا کہ زلزلے کی گہرائی زمین میں 16.6 کلومیٹر ریکارڈ کی گئی ہے زلزلے نے 500 میل کے فاصلے پر اپنا اثر کیا تھا۔ غیر ملکی میڈیا کا کہنا تھا کہ زلزلے کے باعث جزیرے پر لینڈ سلائیڈنگ ہوئی جبکہ شہری بجلی سے محروم ہوگئے۔ غیر ملکی خبر رساں ادارے کا کہنا تھا کہ زنیٹے میں زلزلوں کے بعد سمندر میں 15 سے 20 میٹر بلند لہریں اٹھنا شروع ہوگئیں تھیں جبکہ زلزلوں کے ایک گھنٹے کے بعد آفٹر شاک بھی محسوس کیے گئے جن کی شدت ریکٹر اسکیل پر 5.2 ریکارڈ کی گئی ہے۔ غیر ملکی خبر رساں ادارے کا کہنا تھا کہ حکومت کی جانب سے یونان میں سومانی کی وارننگ جاری کردی گئی ہے۔ مزید پڑھیں : زلزلے کی اصل وجوہات، اسلامی تعلیمات کی روشنی میں زلزلہ ایک خوفناک حقیقت کا نام ہے جو ارضیاتی تغیرات کے باعث رونما ہوتے ہیں، زلزلے اگر سمندر کی تہہ میں آئیں تو یہ سونامی کی صورت اختیار کر لیتے ہیں۔ اب تک زلزلے کی زد میں آکر دنیا بھر میں لگ بھگ ہزاروں افراد ہلاک ہوچکے ہیں۔ comments
