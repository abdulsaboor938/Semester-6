کراچی میں شدید گرمی/ سمندری طوفان کا اندیشہ
کراچی: محکمہ موسمیات نے آج شہرِ قائد میں شدید گرمی پڑنے کا اندیشہ ظاہر کیا ہے جبکہ شہر کے ساحلی علاقوں میں رہنے والوں کو آئندہ ہفتے سمندر طوفان کا بھی خدشہ درپیش ہے۔ تفصیلات کے مطابق محکمہ موسمیات کے ڈائریکٹر شاہد عباس کا کہنا ہے کہ آج سمندری ہوائیں رخ تبدیل کرلیں گی، شمال مغرب سے گرم اور خشک ہوائیں موسم گرم کرنے کا سبب بنیں گی جب کہ ان دنوں ہوا میں نمی کا تناسب بھی زیادہ ہے۔ انہوں نے مزید بتایا کہ کراچی میں درجہ حرارت 38 سے 40 ڈگری سینٹی گریڈ تک پہنچ سکتا ہے ، جب کہ ہوا کہ کم دباؤ کے باعث آئندہ ہفتے سمندری طوفان کا بھی خدشہ ظاہر کیا جارہاہے۔ شدید گرمی کے موسم میں احتیاطی تدابیر شاہد عباس کے مطابق آج سمندری ہوائیں رخ تبدیل کرلیں گی، شمال مغرب سے گرم اور خشک ہوائیں موسم گرم کرنے کا سبب بنیں گی جب کہ ان دنوں ہوا میں نمی کا تناسب زیادہ ہے۔ دوسری جانب خلیج بنگال اور بحیرہ عرب میں ہوا کا کم دباؤ موجود ہے، آئندہ ہفتے تک ہوا کا کم دباؤ سمندری طوفان میں تبدیل ہوسکتا ہے۔ ڈائریکٹر محکمہ موسمیات کا کہنا ہےکہ سمندری طوفان کی شدت کا اندازہ 8 اکتوبر سے پہلے لگاناممکن نہیں، طوفان کا رخ کراچی کی جانب ہوا بھی توپہنچنے میں ہفتہ لگ جائےگا، محکمہ موسمیات سمندری طوفان کو قریب سے مانیٹر کررہا ہے۔ comments
