مغربی رہنماؤں کو عمران خان سے ملنے کا اشتیاق ہے، شاہ محمود قریشی
نیویارک: وفاقی وزیرِ خارجہ شاہ محمود قریشی نے کہا ہے کہ مغربی اور مسلم دنیا کے رہنماؤں میں وزیرِ اعظم عمران خان سے ملنے کا اشتیاق پایا جاتا ہے۔ تفصیلات کے مطابق وزیرِ خارجہ شاہ محمود قریشی نیویارک میں اے آر وائی نیوز سے خصوصی گفتگو کر رہے تھے، انھوں نے کہا کہ مغربی و مسلم رہنماؤں کو اشتیاق ہے کہ وہ وزیرِ اعظم سے ملیں۔ پاکستان کے حوالے سے ٹرمپ کا رویہ تبدیل ہوا ہے: شاہ محمود شاہ محمود قریشی کا کہنا تھا کہ دنیا نے عمران خان کی حکومت سے امیدیں وابستہ کر لی ہیں، انھوں نے کہا ’عمران خان کی حکومت سے خارجی سطح پر بہت امیدیں ہیں۔‘ وزیرِ خارجہ نے وائٹ ہاؤس کی فضا میں تبدیلی کا بھی اشارہ کیا، ان کا کہنا تھا کہ پاکستان کے حوالے سے امریکی صدر ڈونلڈ ٹرمپ کا رویہ تبدیل ہوا ہے۔ شاہ محمود قریشی نے اقوامِ متحدہ میں اپنی سرگرمیوں کے حوالے سے بتایا کہ اقوامِ متحدہ میں بہت اہم ملاقاتیں ہو رہی ہیں، اقوامِ متحدہ کشمیریوں کی جدوجہد کو تسلیم کرتا ہے۔ یہ بھی پڑھیں: پاکستان عالمی امن مشنز میں کردار ادا کرتا رہے گا، شاہ محمود قریشی وزیرِ خارجہ نے کہا کہ قطر نے ایک لاکھ پاکستانیوں کے لیے روزگار کا عزم ظاہر کیا ہے۔ خیال رہے کہ قطر میں پہلے سے سوا لاکھ پاکستانی روزگار کے سلسلے میں مقیم ہیں۔ یاد رہے کہ شاہ محمود قریشی نے حال ہی میں وزیرِ اعظم عمران خان کے ہم راہ سعودی عرب اور متحدہ عرب امارات کے دورے کیے ہیں، انھوں نے اپنا پہلا دورہ کابل کا کیا تھا۔ comments
