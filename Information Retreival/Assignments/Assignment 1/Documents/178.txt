عمران خان پاکستان کے مفاد کا سودا کبھی نہیں کریں گے، فواد چوہدری
اسلام آباد : وزیراطلاعات فواد چوہدری کا کہنا ہے کہ عمران خان پاکستان کےمفادکاسودا کبھی نہیں کریں گے، پی ٹی آئی کا ہر شخص عمران خان کے دیانتدار ہونے کی قسم کھا سکتا ہے، نواز شریف کا سیاسی مستقبل تباہ ہوچکا ہے، ، ایوان میں نہیں آسکتے۔ تفصیلات کے مطابق وزیراطلاعات فواد چوہدری نے قومی اسمبلی میں اظہار خیال کرتے ہوئے کہا جب اپوزیشن کو جواب نہ ملے تو احتجاج ان کا حق ہے ، وزرا کو اپنی وزارتیں بھی چلانی ہیں اس لیے چلے گئے ہیں، اپوزیشن کو دن میں تارےاور رات میں اسرائیلی طیارے نظرآرہے ہیں۔ وزیراطلاعات کا کہنا تھا کہ ہم کہتے ہیں نا رو اور یہ لوگ کہتے ہیں این آراو، ہماری طرف سے مکمل اور بھرپور جواب آئے گا، اپوزیشن پریشان نہ ہو، اپوزیشن اطمینان رکھے ہم جواب ضرور دیتے ہیں، خورشیدشاہ کی ہمیشہ کوشش ہوتی ہےمعیشت پربات نہ کی جائے، 10 سال میں معیشت کیساتھ جو کھلواڑ ہوا، خورشیدشاہ اس کا حصہ رہے۔ اپوزیشن کو دن میں تارےاور رات میں اسرائیلی طیارے نظرآرہے ہیں۔ فوادچوہدری نے کہا ایک لاکھ63 ہزارلوگوں کو سرکاری اداروں میں میرٹ کے بغیر بھرتی کیا گیا، معیشت پر بات ہوتی ہے تو یہ لوگ کوئی بہانہ بنا کر واک آؤٹ کرتے ہیں، اپوزیشن والے سچ برداشت نہیں کرسکتے کیونکہ سچ کڑوا ہوتا ہے، فالودےوالےکےاکاؤنٹ سےاربوں نکل رہےہیں،یہ فالودہ کس نےبنایا، ان کا کہنا تھا کہ جو آج ملکی معاشی تباہی ہے، اس کے ملزم اسمبلی کی پہلی صف میں نظر آئیں گے، پاکستان ٹیلی ویژن میں 10ہزاروں کو بھر دیا گیا، پاکستان اسٹیل مل2007سے بند ہے، لوگوں کو تنخواہیں نہیں مل رہیں، پی آئی اےکی صورتحال عوام کے سامنے ہے، ایسے لوگوں کو بھرتی کیا گیا، جو ایک روز بھی دفتر نہیں گئے اور مراعات لیتے رہے۔ وزیراطلاعات نے کہا یہ لاڈلے آج ہمیں بتارہے ہیں ہم نے کیا کرنا ہے، گزشتہ اداوار میں سیاسی بھرتیوں سے اداروں کو تباہ کیا گیا، اپوزیشن نے اپنی میٹنگ کرنی ہے، اس لیے واک آؤٹ کا بہانہ بنایا گیا۔ ہم نے سعودی عرب سے پاکستان کے بچوں کیلئے بھیک مانگی نواز شریف کے حوالے سے فواد چوہدری کا کہنا تھا کہ نوازشریف تو ایوان میں نہیں آسکتے باہر بیٹھ کر ہی میٹنگ کریں گے، نواز شریف کا سیاسی مستقبل تباہ ہوچکا ہے، باہر ہی رہیں گے۔ انھوں نے مولانا فضل الرحمان پر تنقید کرتے ہوئے کہا مولانافضل الرحمان کشمیرسےمتعلق ایک بھی پیغام دکھادیں، مولانافضل الرحمان اورنوازشریف ایک ساتھ بیٹھےتھے، یہ لوگ پاکستان کا نہیں بھارت اور مودی کا ایجنڈا آگے بڑھا رہے تھے، کشمیر سے متعلق یوم سیاہ منایا جارہا تھا اور مولانا فضل الرحمان اے پی سی میں لگے تھے، یوم سیاہ کشمیر پر مولانافضل الرحمان نے ایک بیان تک نہیں دیا۔ دورہ سعودی عرب سے متعلق وزیر اطلاعات کا کہنا تھا کہ ہم نے سعودی عرب سے پاکستان کے بچوں کیلئے بھیک مانگی ہوگی، ہم نے آپ کی طرح اپنے بچوں کےاکاؤنٹ بھرنے کیلئے بھیک نہیں مانگی۔ فواد چوہدری نے مزید کہا گزشتہ 2حکومتوں نےمشرق وسطیٰ کےمسائل پرتوجہ دی؟ آج پاکستان کودرخواست کی جارہی ہےمشرق وسطیٰ کےتنازعات حل کریں۔ پی ٹی آئی کاہرشخص عمران خان کےدیانتدارہونےکی قسم کھاسکتاہے ان کا کہنا تھا کہ پاکستان کےوزیراعظم کاسعودی عرب میں کیسااستقبال ہوااخبارات دیکھیں، آج چین بھی پاکستان کی نئی حکومت کے وژن سے مطمئن نظر آتا ہے، آج چین بھی کہتا ہے پاکستان کے ساتھ نئے تعلقات کا دور شروع ہوگا۔ وزیر اطلاعات نے کہا ہم فرشتےنہیں ہم سےغلطیاں ہوسکتی ہیں،عمران خان پاکستان کے مفاد کا سودا کبھی نہیں کریں گے، پی ٹی آئی کاہرشخص عمران خان کےدیانتدارہونےکی قسم کھاسکتاہے، ان کی دیانتداری پر اپنے پارٹی ممبر تو دور اپنے گھر کے لوگ بھی قسم کھانے کو تیار نہیں۔ مستقبل میں پاکستان قرضے لینے والا نہیں دینے والا ملک بنے گا۔ فواد چوہدری کا کہنا تھا کہ نیپرا ایک اتھارٹی ہے، جس کو ہم نے نہیں بنایا،بجلی کے ریٹ طے کرتی ہے، نیپرا نے کہا بجلی کی قیمت میں 3.85فی یونٹ کا اضافہ کیا جائے، نیپرا کی تجویز مسترد کر کے ہم نے1.27روپے فی یونٹ اضافہ کیا، جو کہتے تھے بجلی کی لوڈشیڈنگ ختم نہ کی تو میرا نام بدل دینا، عملی طور پر ہمیں تو نام رکھنے کیلئے پول کرانا چاہیے تھا۔ انھوں نے کہا کہ ملک میں ایک صبح طلوع ہوچکی ہےجس کامستقبل روشن ہے، مستقبل میں پاکستان قرضے لینے والا نہیں دینے والا ملک بنے گا۔ comments
