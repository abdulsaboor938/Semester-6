پی سی بی کی چار رکنی کرکٹ کمیٹی، محسن حسن خان سربراہ مقرر
لاہور: پاکستان کرکٹ بورڈ (پی سی بی) نے ملک میں کرکٹ کے فروغ کے لیے چار رکنی کمیٹی قائم کردی، سابق ٹیسٹ کرکٹر محسن حسن خان کمیٹی کے سربراہ ہوں گے. تفصیلات کے مطابق آج پی سی بی چیئرمین احسان مانی نے کمیٹی ارکان کے ساتھ ایک پریس کانفرنس کی، جس میں کمیٹی کے اغراض و مقاصد پر روشنی ڈالی گئی. اس چار رکنی کمیٹی میں مایہ ناز فاسٹ بالر وسیم اکرم، پاکستان کے کامیاب ترین ٹیسٹ کپتان مصباح الحق اور ویمن ٹیم کی سابق کپتان عروج ممتاز شامل ہیں. اس موقع پر کمیٹی کے سربراہ محسن حسن خان نے کہا کہ ٹیم میں فیورٹ ازم نہیں ہوگا،صرف میرٹ پرکام کریں گے، ہم مقدارنہیں معیار پرفوکس ہوگا۔ مزید پڑھیں: متنازعہ ٹی 10 لیگ پر پی سی بی کے تحفظات برقرار، سخت شرائط عائد پی سی بی کی جانب سے جاری کیے گئے نوٹیفکیشن کے مطابق ڈائریکٹر انٹرنیشنل ذاکر خان، ڈائریکٹر ڈومیسٹک ہارون رشید اور نیشنل کرکٹ اکیڈمی کے سربراہ مدثر نذر بھی اس کمیٹی کی مشاورتی ٹیم کا حصہ ہیں۔ یہ کرکٹ کمیٹی کرکٹ اور کرکٹرز کے معاملات کی نگرانی کرے گی۔ کمیٹی پالیسی فیصلوں سے قبل چیئرمین سے مشاورت کرے گی۔ اس موقع پر عروج ممتاز، وسیم اکرم اور مصباح الحق نے اظہار خیال اور امید ظاہر کی کہ یہ کمیٹی کرکٹ کے فروغ میں مثبت کردار ادا کرے گی۔ comments
