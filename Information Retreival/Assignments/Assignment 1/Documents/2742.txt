ویتنام کے صدرکے انتقال پرصدر اور وزیراعظم کی تعزیت
اسلام آباد : ویتنام کے صدر ٹران ڈائی کوآنگ کے انتقال پرصدرڈاکٹرعارف علوی اور وزیراعظم عمران خان نے تعزیت کی ہے۔ تفصیلات کے مطابق سماجی رابطے کی ویب سائٹ ٹویٹر پردفترخارجہ کے ترجمان نے پیغام میں کہا کہ ویتنام کے صدر کے انتقال پر صدرمملکت اور وزیراعظم تعزیت کرتے ہیں۔ ترجمان دفترخارجہ ڈاکٹر محمد فیصل نے مزید کہا کہ دکھ کی گھڑی میں پاکستان کی حکومت اورعوام ویتنام کے ساتھ ہیں۔ President & Prime Minister of Pakistan have extended heartfelt condolences on sad and untimely demise of President of Vietnam, Mr. Tran Dai Quang today. People and government of Pakistan are with the people of Vietnam at this hour of grief. — Dr Mohammad Faisal (@ForeignOfficePk) September 22, 2018  یاد رہے کہ گزشتہ روز ویتنام کے صدر ٹران ڈائی کوآنگ 61 برس کی عمر میں طویل علالت کے بعد انتقال کر گئے تھے۔ ٹران ڈائی کوآنگ ہنوئی سے 115 کلومیٹر کے فاصلے پر واقع ایک گاؤں میں پیدا ہوئے، ان کا تعلق کسان کمیونٹی سے تھا۔ انہوں نے اپریل 2016 میں ویتنام کے صدر کی حیثیت سے ذمہ داریاں سنبھالی تھیں. اس سے قبل وہ پبلک سیکیورٹی کے وزیر کے طور پربھی ذمہ داریاں سرانجام دے چکے تھے۔ comments
