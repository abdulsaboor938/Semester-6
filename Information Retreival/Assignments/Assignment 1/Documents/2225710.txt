<DOCNO>2225710</DOCNO>
<HL>بنگلہ دیش: اپوزیشن کی ملک گیر ہڑتال ‘ مظاہرے‘ جھڑپیں ‘2 افراد ہلاک‘ پولیس پر پٹرول بموں سے حملے</HL>
<AUTHOR>نوائے وقت</AUTHOR>
<DATELINE> Pakistan 2012-12-12 04:49:52+05</DATELINE>
<TEXT>ڈھاکہ (اے ایف پی) غیرجانبدار عبوری سیٹ اپ کے تحت شفاف الیکشن کرانے کیلئے بنگلہ دیش میں بنگلہ دیش نیشنل پارٹی سمیت اپوزیشن کی دیگر جماعتوں نے ملک گیر ہڑتال کی اور مظاہرے کئے۔ مظاہرین نے پولیس پر پٹرول بم پھینکے۔ راج شاہی پولیس کے ڈپٹی کمکشنر شاہ غلام نے صحافیوں کو بتایا ڈھاکہ میں 500 مظاہرین نے پتھراﺅ کیا اور پٹرول بم پھینکے، جواب میں پولیس نے ربڑ کی گولیاں چلائیں اور آنسو گیس کے شیل پھینکے۔ تعلیمی اور نجی ادارے بند، کاروبار ٹھپ اور سڑکیں سنسان پڑی تھیں۔ بی این پی پارٹی کے نائب چیئرمین فخر الاسلام سمیت 8 افراد کو گرفتار کر لیا گیا، 12 گاڑیاں جلا دی گئیں، پولیس کے ساتھ جھڑپوں میں 2 افراد ہلاک اور بیسیوں زخمی ہو گئے۔ توڑ پھوڑ کی گئی۔</TEXT>
