لاہور: مولانا فضل الرحمان کی نوازشریف سے ملاقات
لاہور: سابق وزیراعظم نوازشریف سے جے یو آئی ( ف) کے سربراہ مولانا فضل الرحمان کی ملاقات جاری ہے۔ تفصیلات کے مطابق جمعیت علمائے اسلام ( ف) کے سربراہ مولانا فضل الرحمان مسلم لیگ ن کے قائد نوازشریف سے ملاقات کرنے ان کی رہائش گاہ جاتی امرا پہنچے۔ ذرائع کا کہنا ہے کہ ملاقات میں پنجاب اسمبلی میں اپوزیشن لیڈر حمزہ شہباز اور ن لیگی رہنما پرویز رشید بھی شریک ہیں۔ ملاقات میں ملک کی موجودہ سیاسی صورت حال پر تبادلہ خیال کیا جائے گا اور مولانا فضل الرحمان نوازشریف کو اے پی سی میں شرکت کی دعوت دیں گے۔ دوسری جانب جے یو آئی ( ف) کی مرکزی جنرل کونسل کا اجلاس بھی لاہور میں شروع ہوگیا ہے جس میں موجودہ سیاسی صورت حال سے متعلق تبادلہ خیال کیا جائے گا۔ جمعیت علمائے اسلام ( ف) کے سربراہ مولانا فضل الرحمان نوازشریف سے ملاقات کے بعد اجلاس میں شریک ہوں گے۔ حکومت سے این آر او کیوں مانگوں گا، مشرف سے بھی نہیں مانگا تھا‘ آصف زرداری یاد رہے کہ گزشتہ روز آصف علی زرداری کا کہنا تھا کہ نواز شریف کو میری اور نہ مجھے ان کی ضرورت ہے، نواز شریف سنتے نہیں اور یہ والے سمجھتے نہیں، پہلے نواز شریف لاڈلہ تھا اب عمران خان لاڈلہ ہے، میں نے کبھی لاڈلہ بننے کی کوشش نہیں کی۔ comments
