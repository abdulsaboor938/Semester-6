5 قومی شاہراہوں کی تعمیر میں اربوں کی مبینہ مالی بے ضابطگیاں، آڈٹ کا مطالبہ
﻿﻿﻿﻿اسلام آباد: وزیر مملکت برائے مواصلات مراد سعید نے ملک کی 5 قومی شاہراہوں کی تعمیر میں اربوں کی مبینہ مالی بے ضابطگیوں کے معاملے پر ہنگامی آڈٹ کروانے کا مطالبہ کیا ہے۔ تفصیلات کے مطابق ملک کی 5 قومی شاہراہوں کی تعمیر میں اربوں کی مبینہ مالی بے ضابطگیوں کے معاملے پر وزیر مملکت برائے مواصلات مراد سعید نے آڈیٹر جنرل پاکستان کو ہنگامی مراسلہ ارسال کردیا۔ مراد سعید نے ملک کی 5 بڑی قومی شاہراہوں کا ہنگامی آڈٹ کروانے کا مطالبہ کیا ہے۔ اپنے مراسلے میں مراد سعید نے کہا کہ لیاری ایکسپریس وے میں 10 ارب روپے کا بڑھاؤ دکھایا گیا، خضدار و گوادر موٹر وے کی لاگت 23 سے 36 ارب تک کیوں پہنچی؟ انہوں نے کہا کہ لواری ٹنل کی لاگت 7 ارب سے 26 ارب روپے جبکہ کوئٹہ چمن ہائی وے کی لاگت 6 ارب سے 19 ارب تک تجاوز کر گئی۔ وزیر مملکت نے 30 روز میں ہنگامی آڈٹ مکمل کر کے رپورٹ پیش کرنے کا مطالبہ کیا۔ comments
