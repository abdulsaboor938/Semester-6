<DOCNO>1607349</DOCNO>
<HL>جرمنی: بچوں کیساتھ 500 سے زائد مرتبہ زیادتی کرنیوالے پادری کو ساڑھے 8 برس قید کی سزا</HL>
<AUTHOR>نوائے وقت</AUTHOR>
<DATELINE> Pakistan 2018-02-24 03:22:20+05</DATELINE>
<TEXT>برلن (صباح نیوز) جرمنی میں مقامی عدالت نے کم عمر بچوں کے ساتھ جنسی زیادتی کرنے کے جرم میں ایک سابق پادری کو ساڑھے آٹھ برس قید کی سزا سنادی، پادری پر بچوں کی فحش فلمیں رکھنے کا الزام بھی ثابت ہوا ہے۔ بین الاقوامی میڈیا کے مطابق جرمنی کے شہر ڈیگن ڈروف کی مقامی عدالت نے ایک سابق پادری کو بچوں کے ساتھ جنسی زیادتی کرنے کے جرم میں ساڑھے آٹھ برس قید کی سزا سنائی ہے۔ فیصلے کے مطابق مجرم نے 1990 کے بعد سے پانچ بچوں کے ساتھ سو سے زائد مرتبہ جنسی زیادتی کی۔ اس کے علاوہ اس پر بچوں کو جسمانی طور پر نقصان پہنچانے، دستاویزات میں گڑبڑ کرنے، بچوں کی فحش فلمیں رکھنے اور ایک 18 سالہ لڑکی سے زیادتی کی کوشش کا الزام بھی ثابت ہوا ہے۔ جرمن میڈیا کے مطابق مجرم کا نام تھوماس ماریابی ہے۔ پادری سزا</TEXT>
