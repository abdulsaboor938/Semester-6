آئی سی سی ٹیسٹ رینکنگ، پاکستان نے آسٹریلیا کو تیسری پوزیشن سے محروم کردیا
دبئی: آئی سی سی نے نئی ٹیسٹ رینکنگ جاری کردی ہے، پاکستان نے آسٹریلیا کو سیریز میں شکست دے کر تیسری پوزیشن سے محروم کردیا، قومی ٹیم ساتویں نمبر پر براجمان ہے۔ تفصیلات کے مطابق انٹرنیشنل کرکٹ کونسل (آئی سی سی) نے ٹیسٹ ریننگ جاری کردی ہے، پاکستان نے آسٹریلیا کو ٹیسٹ سیریز میں 1-0 سے شکست دے کر تیسری سے پانچویں پوزیشن پر دھکیل دیا ہے۔ قومی ٹیم کی ریٹنگ پوائنٹس میں بہتری آئی ہے، گرین شرٹس 95 پوائنٹس کے ساتھ ساتویں نمبر پر موجود ہے۔ رینکنگ میں بھارت بدستور پہلے، جنوبی افریقا دوسرے، انگلینڈ، تیسرے، نیوزی لینڈ کی ٹیم چوتھے، آسٹریلیا پانچویں اور سری لنکا چھٹے نمبر پر موجود ہے۔ اسی طرح ویسٹ انڈٰیز آٹھویں، بنگلہ دیش نویں جبکہ زمبابوے کی ٹیم دسویں نمبر براجمان ہے۔  مزید پڑھیں: ابو ظہبی ٹیسٹ: پاکستان نے آسٹریلیا کو 373 رنز سے شکست دے دی واضح رہے کہ پاکستان نے آسٹریلیا کو دو ٹیسٹ میچز کی سیریز میں 1-0 سے شکست دی تھی، میچ میں محمد عباس نے شاندار کارکردگی کا مظاہرہ کرتے ہوئے 10 وکٹیں حاصل کیں، عباس کو میچ اور سیریز کا بہترین کھلاڑی قرار دیا گیا۔ قومی کرکٹ ٹیم کے کپتان سرفراز احمد نے بھی عباس کی تعریف کرتے ہوئے کہا تھا کہ محمد عباس نے شاندار کارکردگی کا مظاہرہ کیا، محمد عباس کی بولنگ سے دونوں ٹیموں میں فرق ثابت ہوا۔ آسٹریلوی کپتان ٹم پین نے بھی محمد عباس کو ورلڈ کلاس بولر قرار دیتے ہوئے کہا کہ محمد عباس نے بہت متاثر کیا، یاسر شاہ نے بہترین بولنگ کی لیکن عباس کی جتنی تعریف کی جائے کم ہے۔ comments
