<DOCNO>2818033</DOCNO>
<HL>پولیس کی جانب سے سینئر وکیل پرتشدد، پشاور میں وکلاء کا عدالتوں کا مکمل بائیکاٹ</HL>
<AUTHOR>اردو پوائنٹ</AUTHOR>
<DATELINE> Pakistan 2015-05-23 17:46:34+05</DATELINE>
<TEXT> پشاور(اُردو پوائنٹ اخبار تازہ ترین۔ 23 مئی۔2015ء) پولیس کی جانب سے سینئر وکیل پر تشدد کے خلاف پشاور میں وکلاء نے عدالتوں کا مکمل بائیکاٹ کیاہفتے کے روز تھانہ پہاڑی پورہ کے علاقے میں سینئر وکیل پر تشدد کے خلاف ہفتے کو پشاور ڈسٹرکٹ و ہائیکورٹ بار کے وکلاء نے عدالتوں کا مکمل بائیکاٹ اور کسی قسم کی عدالتی سرگرمی میں حصہ نہیں لیا-متعدد کیسز کی سماعت ملتوی کردی گئی اور موکلین کو نئی تاریخیں دیدی گئی- وکلاء کی بائیکاٹ اور احتجاج کے پیش نظر پولیس کی بھاری نفری بھی تعینات کی گئی تھی-وکلاء نے دو روز بائیکاٹ کا اعلان کیا تھا ہائی کورٹ کے علاوہ ماتحت عدالتوں میں بھی ہفتے کے روز بائیکاٹ کیا گیا ۔ جس کے باعث شہریوں کو مشکلات درپیش آئی ۔ `</TEXT>
