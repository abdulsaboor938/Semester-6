پاکستان اور ترکی نے دہشت گردی کے خاتمے کیلئے بے پناہ قربانیاں دیں، عارف علوی
استنبول : صدر مملکت ڈاکٹرعارف علوی نے کہا ہے کہ پاکستان اور ترکی نے دہشت گردی کے خاتمے کیلئے بے پناہ قربانیاں دیں، ہمارے گہرے برادرانہ اور تاریخی تعلقات ہیں۔ یہ بات انہوں نیوز ایجنسی اور مقامی روزنامہ کے نمائندوں کو انٹرویو دیتے ہوئے کہی، صدر مملکت نے کہا کہ ترکی مسلم دنیا کا اہم ترین ملک ہے، پاک ترک عوام کے گہرے برادرانہ اور تاریخی تعلقات ہیں۔ امن اور استحکام کیلئے دونوں ملکوں نے بےپناہ کاوشیں کیں، پاکستان کو دہشت گردی کے ناسور نے بہت نقصان پہنچایا، دہشت گردی کے باعث70ہزار انسانی جانوں، اربوں ڈالر کا نقصان ہوا۔ صدر نے مزید کہا کہ پاکستان اور ترکی نے دہشت گردی کے خاتمے کیلئے بےپناہ قربانیاں دیں، دنیا کو دہشت گردی کے خاتمے کیلئے دونوں ممالک کی کوششوں کا اعتراف کرنا چاہیے۔ ڈاکٹرعارف علوی نے بتایا کہ حکومت کم آمدنی والے طبقے کیلئے50لاکھ گھروں کے منصوبے پرکام کررہی ہے اس سلسلے میں ہم ہاؤسنگ کے شعبے میں ترک تجربات سے استفادہ چاہتے ہیں، پاکستان دنیا بھر کے ملکوں کے ساتھ بہتر تعلقات کا خواہاں ہے، پاکستان چاہتا ہے کہ افغانستان میں امن قائم ہو۔  comments
