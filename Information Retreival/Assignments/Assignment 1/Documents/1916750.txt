<DOCNO>1916750</DOCNO>
<HL>2015ء: بچوں کیخلاف جنسی تشدد میں اضافہ‘ روزانہ 10 نشانہ بنتے رہے</HL>
<AUTHOR>نوائے وقت</AUTHOR>
<DATELINE> Pakistan 2016-03-31 06:12:17+05</DATELINE>
<TEXT>لاہور ( لیڈی رپورٹر) سال2015ءمیں بچوں کیخلاف جنسی تشدد میں خوفناک اضافہ ہوگیا، روزانہ10بچے جنسی زیادتی کا نشانہ بنتے رہے، ان میں 1974بچیاں اور1794بچے شامل تھے۔ یہ اعدادوشمار بچوں پر جنسی تشدد کے خلاف کام کرنے والی غیر سرکاری تنظیم”ساحل“ کے عہدیداروں نے گزشتہ روز لاہور پریس کلب میں سال 2015ءکی سالانہ رپورٹ جاری کرتے ہوئے کیا۔ ریجنل کو آرڈینیٹر عنصر سجاد بھٹی نے ایڈووکیٹ عاطف کے ہمراہ پریس کانفرنس میں بتایاکہ سب سے زیادہ واقعات پنجاب میں رونما ہوئے، پنجاب میں2616 بچے سندھ میں 638، بلوچستان میں 207بچے، وفاقی دارالحکومت اسلام آباد میں 167بچے، خیبر پی کے میں 11، آزاد کشمیر 21،گلگت بلتستان 3 جبکہ فاٹا میں 3بچے جنسی تشدد کا نشانہ بنے۔ 2015ءمیں 1220بچوں کو اغوا،9بچوں کو اغواءکے بعد قتل کیا ،33بچوں جبکہ 118بچیوں کو زیادتی کے مقصد سے اغواءکیا گیا ،456 بچوں اور 541 بچیوں کو زیادتی کا نشانہ بنایا گیا ،492 بچے اجتماعی زیادتی جبکہ 234بچیاں بھی اجتماعی زیادتی کا نشانہ بنیں۔ انہوں نے مزید کہا کہ بچوں کو جنسی تشدد سے بچاﺅ کےلئے آگاہی مہم چلائی جائے، حکومت بچوں کے تحفظ کےلئے چائلڈ پروٹیکشن بل منظور کرے، جنسی تشدد سے متاثرہ بچوں کی بحالی کےلئے موثر سپورٹ سسٹم قائم کیا جائے، بچوں کی حفاظت پر مبنی پیغامات کو بچوں کے نصاب میں باقاعدہ شامل کیا جائے۔ جنسی تشدد اضافہ</TEXT>
