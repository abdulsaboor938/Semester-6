<DOCNO>2368653</DOCNO>
<HL>پنجاب کی مختلف جیلوں میں 3مجرموں کو پھانسی دے دی گئی</HL>
<AUTHOR>جیو اردو نیوز</AUTHOR>
<DATELINE> Pakistan 2015-06-10 10:06:00+05</DATELINE>
<TEXT>لاہور........پنجاب کی مختلف جیلوں میں سزائے موت کے3 مجرموں کو پھانسی دے دی گئی۔ ساہیوال میں تہرے قتل کے مجرم کی پھانسی صلح ہونے پر روک دی گئی۔ جیل ذرائع کے مطابق لاہور کی کوٹ لکھپت جیل میں قتل کے2 مجرموں کو پھانسی دے دی گئی۔ مجرم طارق عرف تارا زاہد نامی شخص کا قاتل تھا۔ مجرم آفتاب بہادر نے1992 میں ماں اور 2 بچوں کو قتل کیا تھا، جبکہ اسی مقدمے کے ایک اور مجرم غلام مصطفیٰ کی پھانسی صلح نامہ پیش کرنے پر روک دی گئی۔ مجرم کو سینٹرل جیل ساہیوال میں پھانسی دی جانی تھی۔ ادھر سینٹرل جیل فیصل آباد میں بھی مجرم حشمت علی کو پھانسی دی گئی، مجرم نے پنچایت میں فائرنگ کرکے 5افراد کو قتل کیا تھا۔</TEXT>
