ایمپریس مارکیٹ کےگردونواح کو ماڈل ایریا بنانےکی کوشش کریں گے‘ وسیم اختر
کراچی: میئر کراچی وسیم اختر کا کہنا ہے کہ فٹ پاتھ لوگوں کے چلنے کی جگہ ہے، زبر دستی کا متبادل نہیں دیں گے، فلاحی اداروں کو چاہیے فٹ پاتھ خود خالی کردیں۔ تفصیلات کے مطابق کراچی میں میڈیا سے گفتگو کرتے ہوئے میئروسیم اختر نے کہا کہ آ ئل ٹینکرزسے متعلق ہم اپنا کام مکمل کرچکے ہیں، چیف جسٹس نے آئل ٹرمینلزکے معاملات کے لیے 2 ہفتے دیے۔ وسیم اختر نے کہا کہ چیف جسٹس نے کراچی کوتجاوزات سے پاک کرنے کی ہدایت کی، ایمپریس مارکیٹ کے گردونواح کو ماڈل ایریا بنانے کی کوشش کریں گے۔ میئرکراچی نے مزید کہا کہ فٹ پاتھ لوگوں کے چلنےکی جگہ ہے، زبر دستی کا متبادل نہیں دیں گے، فلاحی اداروں کو چاہیے فٹ پاتھ خود خالی کردیں۔ سپریم کورٹ کراچی رجسٹری میں چیف جسٹس آف پاکستان کی سربراہی میں کراچی سے تجاوزات کے خاتمے سے متعلق کیس کی سماعت ہوئی۔ میئرکراچی وسیم اختر، ایڈیشنل آئی جی کراچی امیرشیخ اور دیگر حکام سپریم کورٹ میں پیش ہوئے۔ واضح رہے کہ سپریم کورٹ نے 15 دن میں کراچی سے تجاوزات کے مکمل خاتمے کا حکم دے دیا۔ comments
