<DOCNO>1777655</DOCNO>
<HL>بھارت: بچوں سے جنسی زیادتی، تشدد اور سمگل کرنے کے واقعات میں 70 فی صد اضافہ</HL>
<AUTHOR>نوائے وقت</AUTHOR>
<DATELINE> Pakistan 2017-05-18 03:44:13+05</DATELINE>
<TEXT>نئی دہلی (اے پی پی) بھارت میں بچوں کے ساتھ جنسی زیادتی، تشدد اور انہیں جنسی مقاصد کے لیے سمگل کرنے کے واقعات میں تقریباً 70 فی صد اضافہ ہوا ہے۔ تازہ ترین اعداد و شمار یہ ظاہر کرتے ہیں کہ بچوں کے خلاف جنسی تشدد اور جرائم بدستور بھارت کے لیے رسوائی اور بدنامی کا دھبہ بنے ہوئے ہیں۔بھارت کے سرگرم کارکنوں اور سرکاری عہدے داروں نے کہا بچوں کے ساتھ جنسی زیادتی ، تشدد اور انہیں جنسی مقاصد کے لیے سمگل کرنے کے واقعات میں تقریباً 70 فی صد اضافہ ہوا ہے۔ 2015ءمیں بچوں کے خلاف جنس سے منسلک 8904 مقدمات درج ہوئے تھے جب کہ پچھلے سال ان جرائم کی تعداد 14913 تھی۔ نیشنل کرائم ریکارڈز بیورو این سی آر بی کی حالیہ رپورٹ میں کہا گیا ہے کہ ان میں بچوں سے زبردستی جنسی زیادتی، تشدد، جنسی مقاصد کے لیے ان کی سمگلنگ اور فحش فلموں اور تصویروں کے لیے بچوں کے استعمال جیسے واقعات شامل ہیں۔</TEXT>
