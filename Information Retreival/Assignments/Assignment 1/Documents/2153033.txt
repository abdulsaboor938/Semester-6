<DOCNO>2153033</DOCNO>
<HL>حضرت بی بی زینبؓ اور حضرت خالد بن ولیدؓ کے مزارات پر حملے کیخلاف مظاہرے، ریلیاں</HL>
<AUTHOR>نوائے وقت</AUTHOR>
<DATELINE> Pakistan 2013-07-28 03:45:03+05</DATELINE>
<TEXT>فیصل آباد/ گوجرانوالہ/ گجرات/ ساہیوال (نمائندہ خصوصی+ نامہ نگاران) ملک کے کئی شہروں میں حضرت بی بی زینبؓ اور حضرت خالد بن ولیدؓ کے مزارات پر حملے کیخلاف شدید مظاہرے اور ریلیاں نکالی گئیں۔ مظاہرین نے پلے کارڈز اٹھا رکھے تھے، اسلام دشمنوں کیخلاف نعرے بازی۔ فیصل آباد میں پاکستان عوامی تحریک کے ضلعی پریس سیکرٹری ملک سرفراز قادری نے تحریک منہاج القرآن دارلاحسان غلام محمد آباد نمبر2 کے زیراہتمام نکالی گئی احتجاجی ریلی کے شرکاءسے خطاب کرتے ہورئے کہا کہ امت مسلمہ حکومت پاکستان سے مطالبہ کرتی ہے کہ وہ اس مسئلے کو اقوام متحدہ میں اٹھائے اور اسلامی تنظیم او آئی سی فوری طور پر اجلاس طلب کرے اور ایسے سنگین معاملات پر سخت پالیسی بنائے۔ انہوں نے وزیراعظم پاکستان میاں محمد نواز شریف سے پرزور مطالبہ کیا کہ وہ فوری مذمت بیان جاری کرے اور حکومت سرکاری طور پر اپنا پالیسی بیان دے۔ حضرت بی بی زینبؓ کے مزار اور حضرت خالد بن ولیدؓ کے مزارات کی بے حرمتی کی جتنی بھی مذمت کی جائے کم ہے۔ یہ سانحہ امت مسلمہ کیلئے بہت تکلیف دہے اور وہ اس وقت بڑے دور سے گزر رہی ہے۔ ضرورت اس امر کی ہے کہ مسلکی تعصبات کو چھوڑ کر امت واحدہ کا تصور اجاگر کیا ہے۔ ریلی میں قاری اقبال قادری‘ ملک محمدآصف محمد نادر‘ چوہدری عبدالحفیظ نقشبندی‘ غلام نبی قادری کے علاوہ منہاج القرآن اور عوامی تحریک کے رہنماﺅں سمیت شہریوں کی کثیر تعداد میں شرکت کی۔ گوجرانوالہ میں مختلف مذہبی جماعتوں کا حضرت بی بی زینب ؓکے روضہ پاک پر ہونے والے حملے کے خلاف شدید احتجاجی مظاہرہ، سینکڑوں افراد نے جی ٹی روڈ کو بلاک کر کے دھرنا دیا۔ تفصےلات کے مطابق شعیہ علماءکونسل، تحریک جعفریہ،سنی اتحاد اور تحریک منہاج القرآن کے درجنوں کارکنوں نے حضرت بی بی زینبؓ کے روضہ پاک پر دہشت گردی کے حملے کی شدید مذمت کرتے ہوئے احتجاجی جلوس نکالا، جلوس ڈی سی روڈ سے نکل کر لوہیانوالا بائی پاس پہنچا جہاں مظاہرین نے دہشت گردی کے واقعہ میں ملوث افراد اور ذمہ دار انتظامیہ کے خلاف شدید نعرے بازی کرتے ہوئے شہر کے مین چوک میں دھرنا دیا، مظاہرین نے ہاتھوں میں کتبے اور بینرز اٹھا رکھے تھے۔ مظاہرین کا کہنا تھا کہ آئے روز شیعہ کمیونٹی کے لوگوں کا قتل ہو رہا ہے انہیں کبھی ٹارگٹ کلنگ اور کبھی بم دھماکوں میں شہید کیا جا رہا ہے لیکن اب ان کے پیشواﺅں کے مزارعات پر حملے برداشت نہیں کئے جائیں گے۔ گجرات میں حضرت زینبؓ کے مزار پر حملہ کرنے کے خلاف ریلی نکالی گئی، ریلی مدینہ سیداں سے شروع ہوئی اور کچہری چوک میں اختتام پذیر ہوئی سنی اتحاد کونسل نے بھی حضرت زینبؓ کے مزار پر حملہ کے خلاف احتجاج کیا اور جلوس نکالا۔ گذشتہ روز اہل تشیع کے زیراہتمام مدینہ سیداں سے احتجاجی ریلی نکالی گئی۔ ریلی کے شرکاءنے ہاتھوں میں احتجاجی پلے کارڈ اٹھا رکھے تھے اور اسلام دشمنوں کے خلاف نعرے بازی کر رہے تھے، ریلی پر امن طور پر کچہری چوک میں اختتام پذیر ہو گئی۔ ساہیوال میں شام میں مزارات پر حملے اور مصر میں جمہوری حکومت کے خلاف بغاوت پر جماعت اسلامی ساہیوال نے زبردست احتجاجی مظاہرہ کیا اور جلوس نکالا۔ جلوس مختلف بازاروں کا چکر لگانے کے بعد پریس کلب پہنچا، وہاں پر دھرنے کے دوران جماعت اسلامی صوبہ پنجاب کے ڈپٹی سیکرٹری جنرل شیخ فاروق نے خطاب کرتے ہوئے کہا کہ شام میں مزارات پر حملے کرنے والوں کے خلاف فوری کارروائی ہونی چاہئے۔ دھرنے کے بعد پریس کلب کے ممبران اور پرائیویٹ سکولز اونرز ایسوسی ایشن کی جانب سے مشترکہ طور پر لگائے گئے محمد افطار دسترخوان میں احتجاج میں شرکت کرنے والوں نے افطاری کی۔ دےپال پور میں سےدہ زےنبؓ کے روضہ کی بے حرمتی اور پارہ چنار کے بم دھماکوں کے خلاف مجلس وحدت مسلمےن کے مظاہرے اور رےلےاں تفصےلات کے مطابق امام بارگاہ سجادےہ دےپال پور سے اےک احتجاجی جلوس جس کی قےادت اےم ڈبلےو اےم ضلع اوکاڑہ کے سےکرٹری جنرل سےد انوار زےدی انجمن سجادےہ کے صدر سےد ذاکر حسےن زےدی نے کی جس مےں پاکستان سنی تحرےک اور منھاج القرآن کے ورکرز نے بھرپور شرکت کی۔ احتجاجی جلوس مےن بازار سے ہوتا ہوا مدےنہ چوک دےپال پور پہنچ کر احتتام پذےر ہوگےا۔ مظاہرےن سے خطاب کرتے ہوئے سےکرٹری جنرل اےم ڈبلےو اےم ضلع اوکاڑہ سےد انوار زےدی نے کہا کہ حکومت شامی حکومت سے احتجاج کرنے کی بجائے دہشت گردوں کی مذمت کرےں۔ جماعت اسلامی پاک پتن کی طرف سے احتجاجی ریلی نکالی گئی۔ جماعت اسلامی ضلع پاک پتن کی جانب سے سیدہ زینب کے ضرار پر راکٹ حملے ،مصر میں فوجی بغاوت ، بنگلہ دیش میں اسلام پسند قائدین کو سزائے موت اور کشمیر میں فوجی مظالم کے خلاف نگینہ چوک سے لاری اڈہ تک احتجاجی ریلی اور دھرنا کا انعقاد کیا گیا۔ ریلی اور دھرنا کی قیادت ضلعی رہنما عبدا لرزاق خلیل، عبداللہ شاکر، ڈاکٹر شوکت بھٹی اور رانا عبدالرﺅف نے ریلی سے خطاب کرتے ہوئے قائدین نے کہا کہ رمضان کے با برکت مہینے میں دنیا بھر میں مسلمانوں پر مظالم کی انتہا کر دی گئی ہے۔ مسلمانوں کا قتل عام کیا جا رہا ہے۔ آل و اصحاب کے مزارات کی بے حرمتی نا قابل معافی جرم ہے ۔نواسی¿ رسول سیدہ زینب رضی اللہ عنہا اور صحابی رسول حضرت خالد بن ولید کے مزارات پر حملے ملت اسلامیہ کے ایمانوں پر حملہ ہے۔ طالبان ویزیدی فکر ان حملوں کے پیچھے کارفرما ہے۔ شام میں مزارات پر حملوں کے خلاف پورا عالم اسلام سراپا احتجاج ہے ۔ان خیالات کا اظہار قائد تحریک اویسیہ پاکستان و صوبائی امیر عالمی تنظیم اہلسنت پنجاب علامہ پیر محمد تبسم بشیر اویسی نے نواسی¿ رسول سیدہ زینب اور صحابی رسول حضرت خالد بن ولید کے مزارات پر حملوں کے خلاف منعقدہ احتجاجی مظاہرہ سے خطاب کرتے ہوئے کیا۔ اس موقع پر خطاب کرتے ہوئے حضرت پیر محمد ظہور واصف بڈیانوی سجادہ نشین واصفی آستانہ بڈیانہ نے کہا ہم مزارات آل محمد و اصحاب محمد رضی اللہ عنہم و ﷺ کی بے حرمتی قطعاً برداشت نہیں کریں گے ۔ سیدہ زینب رضی اللہ عنہا نے عورت کو جینے کا سلیقہ سکھایا۔ فرقہ بندی کی وجہ سے پہلے ہی قوم مسلم انتشار کا شکار ہے۔ اب یہ حملے مزید بگاڑ کا باعث بن رہے ہیں۔ اقوام متحدہ سمیت انسانی حقوق کی علمبردار تنظیمات شعائر اسلام کی حفاظت کے لئے قانون سازی کرےں ۔ احتجاجی مظاہرہ میں محمد یعقوب اویسی ایڈووکیٹ، صوفی اللہ دتہ واصفی، صاحبزادہ محمد عاصم بشیر اویسی، محمد محسن اویسی اور دیگر نے بھی بارگاہ آل و اصحاب میں نذرانہ عقیدت پیش کیا۔ احتجاجی ریلیاں</TEXT>
