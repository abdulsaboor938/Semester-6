<DOCNO>1634390</DOCNO>
<HL>وزارت صحت کا فلم سنسر بورڈ کے اشتراک سے تھیٹرز وسینما گھروں میں انسداد تمباکو نوشی مہم کا آغاز</HL>
<AUTHOR>نوائے وقت</AUTHOR>
<DATELINE> Pakistan 2018-01-15 04:53:14+05</DATELINE>
<TEXT>اسلام آباد(خصوصی نمائندہ)وزارت صحت ملک میں تمباکو نوشی پر قابو پانے کے لئے مئوثر اقدامات کررہی ہے۔ وزارت کے انسداد تمباکو سیل نے وفاقی فلم سنسر بورڈ کے ساتھ مل کرملک بھر کے تھیٹرز اور سینما گھروں میں انسداد تمباکو نوشی مہم کا آغازکردیاہے ۔اس مہم کے سلسلے میں فلم سنسر بورڈ اسلام آباد نے تمام سینما گھروں اور تھیٹرز میں تمباکو نوشی کی روک تھام سے آگاہی کے لئے الائیو اورسپونج کے نام سے دو پیغامات دیے ہیں جنہیں روزانہ کے پروگراموں میں باقاعدگی سے نشر کرنے کی ہدایت کی گئی ہے۔ وزارت کےانسداد تمباکو نوشی سیل نے حال ہی میں صحت کی حفاظت کیلئے سگریٹ کے پیکٹس کے 50 فیصد حصے پر نیا تصویری انتباہ دینے کی ہدایات بھی جاری کی ہیں۔</TEXT>
