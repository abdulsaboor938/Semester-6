جنھوں نے اسلام آباد کو قبضے میں لے رکھا تھا، سب سے پہلے ان پر ہاتھ ڈالنا ہے: شہریار آفریدی
اسلام آباد: وزیرمملکت برائے داخلہ شہریارآفریدی نے کہا ہے کہ وہ اسلام آباد میں جاری اینٹی انکروچمنٹ کارروائیوں کو خود مانیٹرکررہے رہیں. ان خیالات کا اظہار انھوں نے میڈیا کو بریفنگ دیتے ہوئے کیا. وزیر مملکت کا کہنا تھا کہ اسٹیک ہولڈرزکے ساتھ ساتھ وزیراعظم بھی ان کارروائیوں کو مانیٹرکررہے ہیں. شہریار آفریدی نے کہا کہ کچھ افراد نےاسلام آباد کو قبضےمیں لے رکھا تھا، کچھ لوگوں کے ذہن میں تھا کہ انھیں کوئی چھو نہیں سکتا. جلوس کے پرامن انعقاد پر عمران اسماعیل اور شہریار آفریدی کا منتظمین کو خراج تحسین شہریارآفریدی نے کہا ہمیں سب سے پہلے ان لوگوں پرہاتھ ڈالنا ہے، جو ریاست کو اپنی جاگیر سمجھتے ہیں. اب یہ سلسلہ نہیں چلے گا۔ وزیر مملکت برائے داخلہ کا کہنا تھا کہ تجاوزات کے خلاف جاری کارروائیوں پر وزیر اعظم سمیت تمام اعلیٰ عہدے داروں کی نظر ہے. میں خود بھی نگرانی کر رہا ہوں. قبضہ مافیا اب قانون کی گرفت سےنہیں بچ سکے گا. یاد رہے کہ اپنے پہلے سرکاری خطاب میں وزیراعظم عمران خان نے وزارت داخلہ کا قلم دان اپنے پاس رکھنے کا اعلان کیا تھا، بعد ازاں شہریار آفریدی کو وزیر مملکت برائے داخلہ کا عہدہ سونپا گیا۔ comments
