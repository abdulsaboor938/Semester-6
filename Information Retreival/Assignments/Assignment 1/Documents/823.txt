سنگین الزامات میں ملوث113افسران و ملازمین مختلف محکموں میں تعینات
لاہور : سنگین الزامات میں ملوث113افسران و ملازمین پرکشش عہدوں پر تعینات ہیں، افسران میں سابق وفاقی وزیر دانیال عزیز سمیت دیگر کو نوازا گیا۔ تفصیلات کے مطابق محکمہ اینٹی کرپشن عملے کی مبینہ ملی بھگت سے سنگین الزامات میں ملوث113افسران و ملازمین پرکشش عہدوں پر تعینات کیے جانے کا انکشاف ہوا ہے۔ اس حوالے سے ذرائع کا کہنا ہے کہ912انکوائریز اور190مقدمات کی تفتیش تاحال نامکمل ہیں، جن محکموں میں ان افسران و ملازمین کا تقرر کیا گیا ہے ان میں پاپولیشن ویلفیئر، محکمہ زراعت اور جنگلات شامل ہیں۔ ذرائع کا مزید کہنا ہے کہ مذکورہ افسران میں سابق وفاقی وزیر دانیال عزیز سمیت دیگر کو نوازا گیا، پنجاب پولیس، محکمہ خوراک، محکمہ تعلیم کے82افسران کی انکوائری التواء کا شکار ہے۔ ڈی جی اینٹی کرپشن پنجاب نے نامکمل انکوائری سے متعلق افسران کو الٹی میٹم دے دیا، انہوں نے کہا کہ افسران فوری طور پر ٹاسک کو مکمل کریں، تمام رپورٹس وزیر اعظم کو براہ راست بھجوائی جائیں گی۔  comments
