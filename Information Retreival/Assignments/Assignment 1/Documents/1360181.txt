<DOCNO>1360181</DOCNO>
<HL>بھارت میں بچوں کے ساتھ زیادتی کے مجرموں کو سزائے موت کی منظوری</HL>
<AUTHOR>روزنامہ جنگ</AUTHOR>
<DATELINE> Pakistan 2018-04-22 05:04:00+05</DATELINE>
<TEXT>نئی دہلی (مانیٹرنگ ڈیسک)بھارت میں کابینہ نے چائلڈ پروٹیکشن قانون میں ترمیم کرتے ہوئے بچوں کے ساتھ زیادتی کے مجرموں کو سزائے موت کی منظوری دے دی۔بھارتی وزیراعظم نریندر مودی کی جانب سے بلائے گئے یونین کابینہ کے ہنگامی اجلاس نے 12سال سے کم عمر بچوں کے ساتھ زیادتی کے مجرموں کے لیے سزائے موت کی ایگزیکٹو آرڈر کے ذریعے منظوری دی۔بھارت کی مودی حکومت کو خواتین کے ساتھ زیادتی کے واقعات پر شدید تنقید کو نشانہ بنایا جاتا ہے اور آئندہ برس انتخابات سے قبل ہندو انتہا پسند بی جے پی پر شدید دباؤ بڑھتا جا رہا ہے۔مقبوضہ کشمیر زیادتی کے بعد قتل ہونے والی 8 سالہ بچی آصفہ اور اتر پردیش میں 7 سالہ بچی کے زیادتی و قتل سمیت دیگر واقعات میں اکثر بی جے پی رہنما ہی ملزمان کی سپورٹ کرتے نظر آتے ہیں۔</TEXT>
