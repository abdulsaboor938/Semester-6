<DOCNO>1964603</DOCNO>
<HL>ایف آئی اے کے چھاپے، 5 انسانی سمگلر گرفتار، درجنوں جعلی دستاویزات برآمد</HL>
<AUTHOR>نوائے وقت</AUTHOR>
<DATELINE> Pakistan 2015-09-30 02:08:41+05</DATELINE>
<TEXT>لاہور ( خبر نگار) ایف آئی اے نے جعلی تعلیمی ویزوں کا کاروبار کرنے والے5 انسانی سمگلروں کو گرفتار کر کے مقدمہ درج کر لیا۔تفصیلات کے مطابق اسسٹنٹ ڈائریکٹرچودھری محمد سرور نے گجرات میں چھاپہ مار کر فیوچر ایجوکیشن کنسلٹنٹ کے مالک قاسم رضا، عمر ایجوکیشن کسنلٹنٹ کے مالک نعیم خاور،گوجرانوالہ میں چھاپہ مار کر بدنام زمانہ اشتہاری انسانی سمگلر رانا عبدالمجید،گجرات میں اشتہاری عابد، سلوپ کنسلٹنٹ پر چھاپہ مار کر انسانی سمگلر ضیغم جنجوعہ کو گرفتار کر کے درجنوں پاسپورٹ اور جعلی سفری دستاویزات برآمد کر لیں۔</TEXT>
