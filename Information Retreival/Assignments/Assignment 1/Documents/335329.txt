<DOCNO>335329</DOCNO>
<HL>”حافظ سعید کی نظر بندی غیر قانونی ہے“ ملک بھر میں ریلیاں، مظاہرے</HL>
<AUTHOR>روزنامہ پاکستان</AUTHOR>
<DATELINE> Pakistan 2017-02-04 12:20:49+05</DATELINE>
<TEXT>لاہور (ویب ڈیسک) جماعة الدعوة کے امیر حافظ محمد سعید ودیگر رہنماﺅںکی نظر بندی کے خلاف گذشتہ روز بھی لاہور سمیت کئی شہروں میں احتجاجی مظاہروں کا سلسلہ جاری رہا۔ لاہور میں جی پی او چوک میں وکلا، سول سوسائٹی نے مظاہرہ کیا۔ انصاف سٹوڈنٹس فیڈریشن نے پریس کلب کے سامنے کشمیریوں سے یکجہتی کے لیے پرامن واک کی اور مظاہرہ کیا۔ فیصل آباد میں وکلاءنے ریلی نکالی، اسلام آباد میں انجمن تاجران نے مظاہرہ کیا، کراچی میں کشمیر کنونشن کا انعقاد کیا گیا، میلسی میں تحریک آزادی جموں کشمیر کے تحت ریلی نکالی گئی۔ فیصل آباد اور ساہیوال میں بھی المحمدیہ سٹوڈنٹس کے طلباء نے ریلی نکالی۔ مختلف شہروں میں ہونے والے مظاہروں اور ریلیوں سے مذہبی و سیاسی جماعتوں، وکلاء، تاجر رہنماﺅں نے کہا کہ حافظ محمد سعید کو بھارت کی خوشنودی کے لئے نظر بند کیا گیا۔ حکومت فی الفور انہیں رہا کرے۔ TapMad نے ہمہ وقت سرگرم رہنے والوں کے لئے انٹرٹینمنٹ کی نئی دنیا متعارف کروادی لاہور کے جی پی او چوک میں وکلاءاور سول سوسائٹی نے امیر جماعة الدعوة پروفیسر حافظ محمد سعید کی نظر بندی کے خلاف زبردست مظاہرہ کیا۔ مظاہرے کی قیادت صدر لاہور بار چوہدری تنویر اختر نے کی۔اس موقع پر شرکا نے حافظ محمد سعید محافظ پاکستان اور قوم کا ہیرو کے پلے کارڈ اور اور رہائی کے مطالبہ کے بینرز اٹھا رکھے تھے۔ مظاہرین نے زبردست نعرے بازی کرتے ہوئے مطالبہ کیاکہ معزز پاکستانی شہری حافظ محمد سعید کو فوری طور پر رہا کیا جائے۔ انسداد دہشت گردی کیلئے پاکستان کی کوششوں کے قدر دان ہیں، حافظ سعید کی نظر بندی کا فیصلہ اسلام آباد نے خود کیا: چین</TEXT>
