عرب ٹی وی کی ڈاکومینٹری، پی سی بی نے عمر اکمل سے وضاحت مانگ لی
اسلام آباد: پاکستان کرکٹ بورڈ نے اسد عمر سے عرب ڈاکومینٹری کے معاملے پر وضاحت مانگ لی ہے. تفصیلات کے مطابق عرب ٹی وی کی کرکٹ میں کرپشن سے متعلق تہلکہ خیز ڈاکومینٹری نے دنیائے کرکٹ میں ہل چل مچا دی ہے. تمام کرکٹ بورڈز کی جانب سے اس ضمن میں جائزہ لیا جارہا ہے. اس ڈاکومینٹری میں جہاں دیگر ٹیموں کے کھلاڑی دکھائی دیے، وہیں پاکستانی کرکٹر عمراکمل کو بھی مبینہ طور پر ایک بیگ وصول کرتے ہوئے دیکھا جاسکتا ہے. پی سی بی کی اینٹی کرپشن یونٹ نے پاکستانی کرکٹر سے اس ضمن میں وضاحت مانگ لی ہے۔ پی سی بی کے سی او او سبحان احمد نے اپنے ایک بیان میں کہا کہ عمراکمل ڈومیسٹک کرکٹ کی ذمہ داریاں ختم کرنے کےبعد ٹریبونل کے سامنے پیش ہوں گے۔ مزید پڑھیں: کرکٹ میں میگا کرپشن کے الزامات، پی سی بی نے عرب ٹی وی سے ریکارڈ مانگ لیا یاد رہے کہ ڈاکومینٹری سامنے آنے کے بعد پاکستان کرکٹ بورڈ نے عرب ٹی وی سے ریکارڈ مانگی تھی، جب کہ انگلینڈ اور آسٹریلوی بورڈ نے الزامات مسترد کردیے تھے۔ پی سی بی نے موقف اختیار کیا تھا کہ کرپشن کے خلاف ہماری پالیسی زیرو ٹالرینس کی ہے، البتہ کے مطابق کسی کے ساتھ تصویر سے کسی کا جرم ثابت نہیں ہوتا ہے. comments
