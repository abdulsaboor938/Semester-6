<DOCNO>2844125</DOCNO>
<HL>بحرین: دوران احتجاج پولیس اہلکاروں کا قتل، 4 افراد کو سزائے موت</HL>
<AUTHOR>دنیا نیوز</AUTHOR>
<DATELINE> Pakistan 2011-04-28 00:00:00+05</DATELINE>
<TEXT>بحرین کی ایک فوجی عدالت نے 4 شیعہ مظاہرین کو سزائے موت اور 3 کو عمر قید سنا دی۔ ایک شیعہ اپوزیشن لیڈر کے مطابق ان افراد کو گزشتہ مہینے ہونے والے جمہوریت پسند احتجاج کے دوران دو پولیس اہلکاروں کو ہلاک کرنے کے الزام میں سزا سنائی گئی۔ الوفاق شیعہ اپوزیشن گروپ کے سابق رکن پارلیمنٹ کے مطابق موت کی سزا پانے والوں میں علی عبداللہ حسین، قاسم حسن، سعید عبدالجلیل اور عبدالعزیز عبداللہ ابراہیم شامل تھے۔</TEXT>
