<DOCNO>956156</DOCNO>
<HL>ہائیکورٹ بنچ کےقیام میں تاخیر کیخلاف وکلا کی ہڑتال</HL>
<AUTHOR>روزنامہ جنگ</AUTHOR>
<DATELINE> Pakistan 2016-04-03 05:04:00+05</DATELINE>
<TEXT>فیصل آباد،ٹوبہ ٹیک سنگھ،کمالیہ (خصوصی رپورٹر)فیصل آباد،ٹوبہ ٹیک سنگھ اورکمالیہ میں ہائی کورٹ بنچ کے قیام میں تاخیر کے خلاف وکلا نے دوسرے روز بھی مکمل ہڑتال اور عدالتوں کا بائیکاٹ کیا ۔ وکیلوں کی عدم دستیابی کے باعث سائلین کو مشکلات کا سامنا رہا اور ان کے مقدمات کو آئندہ تاریخ پیشی تک کے لیے ملتوی کر دیا گیا ۔ ممبران بار کا کہنا تھا کہ وکلا برادری میں ہائیکورٹ بنچ کے قیام میں تاخیر پر شدید تشویش پائی جاتی ہے جبکہ فیصل آباد سمیت پانچوں ڈویژنوں میں ہائی کورٹ بنچ کا بنچ نہ آنے ان کے عوام کو آئینی و جمہوری حق سے محروم رکھاجارہا ہے جس کے لیے جدوجہد جاری رکھیں گے ۔</TEXT>
