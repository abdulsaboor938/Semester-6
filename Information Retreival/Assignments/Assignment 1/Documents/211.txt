عالمی طاقتیں بھارت پر دباؤ ڈالیں تاکہ کشمیر میں قتل عام ختم ہو: صدر آزادکشمیر
لندن: صدر آزاد کشمیر مسعود خان کا کہنا ہے کہ بھارت کبھی بھی کشمیریوں کے دل نہیں جیت سکتا، عالمی طاقتیں بھارت پر دباؤ ڈالیں تاکہ کشمیر میں قتل عام ختم ہو۔ ان خیالات کا اظہار انہوں نے پاکستان ہائی کمیشن لندن میں اوورسیز کمیونٹی سے خطاب کرتے ہوئے کیا، مسعود خان کا کہنا تھا کہ بھارتی فوج کی مقبوضہ کشمیر میں جارحیت جاری ہے۔ انہوں نے کہا کہ بھارتی آرمی چیف اعتراف کرچکے کہ کشمیر پر جبری قبضہ برقرار رکھیں گے، تارکین وطن ہمارے لیے اثاثہ ہیں، کشمیر کے لیے کردار ادا کریں۔ کشمیریوں پر مظالم کا مقصد تحریک آزادی کو دبانا ہے، صدر آزاد کشمیر ان کا مزید کہنا تھا کہ ہر جگہ کشمیر کے لیے آواز بلند کرنے پر اوورسیز کشمیریوں اور پاکستانیوں کا شکریہ ادا کرتا ہوں۔ خیال رہے کہ گذشتہ ماہ صدر آزاد کشمیر مسعود خان نے کہا تھا کہ بھارت کشمیریوں کو آزادی مانگنے پر مظالم کا نشانہ بنا رہا ہے، کشمیریوں پر مظالم کا مقصد تحریک آزادی کو دبانا ہے۔ انہوں نے یہ بھی کہا تھا کہ کشمیریوں پر مظالم کا مقصد تحریک آزادی کو دبانا ہے، بھارتی فوج مقبوضہ کشمیر میں جنگی جرائم میں ملوث ہے، بھارتی فوج پیلٹ گنز کا اندھا دھند استعمال کررہی ہے، پیلٹ گنز سے ہزاروں کشمیریوں کی بینائی متاثر ہوئی ہے۔ comments
