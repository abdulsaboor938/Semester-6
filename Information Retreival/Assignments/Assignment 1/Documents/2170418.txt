<DOCNO>2170418</DOCNO>
<HL>دھوئیں میں گھلتی زندگی</HL>
<AUTHOR>نوائے وقت</AUTHOR>
<DATELINE> Pakistan 2013-06-04 03:06:37+05</DATELINE>
<TEXT>مدیحہ چاند ۔۔۔ ایک کہاوت بہت مشہور ہے کہ ”آبیل مجھے مار“ یعنی کسی مصیبت کو خود جان بوجھ کر دعوت دینا۔ اس کہاوت پر ملدرآمد کرنے والوں کی بھی کمی نہیں ہے۔ اس کی ایک واضح مثال ملک بھر میں پھیلے ہوئے سگریٹ نوشوں کی ہے جو بلا خوف و خطر اپنی اور اپنے گھر والوں کی پروا کیے بغیر اپنی زندگیوں کو دھوئیں میں پھونک کر اُڑا دیتے ہیں اور اب تو یہ باقاعدہ فیشن کا حصہ بن چکا ہے اور سگریٹ نوش دوستوں کی محفل میں بیٹھ کر اگر آپ سگریٹ نہ پیئیں تو بھئی یہ تو اچنبھے والی بات تو ہے ناں اور نہ پیا تو بزدلی کے طعنے الگ سے سننے پڑیں گے بالخصوص یہ رجحان نوجوان طلبا میں تو بہت ہی زیادہ پایا جاتا ہے اور اب تو خیر طالبات بھی کسی سے پیچھے نہیں ہیں۔ لیکن اب بھی اندھوں میں کانا راجا کے مترادف 31 مئی کو انسداد تمباکو نوشی کا عالمی دن دنیا بھر کے سگریٹ نوشوں کو ڈرانے کے لئے آ جاتا ہے کہ بھئی ابھی بھی وقت ہے چھوڑ دو ورنہ اس خاموش قاتل سے مارے جا¶ گے۔ورلڈ ہیلتھ آرگنائزیشن کی جانب سے 1987ءسے یہ دن مسلسل منایا جا رہا ہے۔ ہر سال یہ دن ایک مخصوص تھیم، مرکزی خیال کے تحت منایا جاتا ہے اس سال کے تھیم تھا کہ سگریٹ نوشی کی تشہیری مہم اور پرموشن بند کی جائے۔ چونکہ میڈیا اب ہماری زندگیوں میں بُری طرح سرایت کر چکا ہے اور میڈیا کے متاثرین کی تعداد بھی بہت زیادہ ہے۔ اس لئے اگر الیکٹرانک اور پرنٹ میڈیا پر سگریٹ نوشی کی تشہیر اور پرموشن کی گئی تو سگریٹ نوشوں کی تعداد میں مزید اضافہ ہونے کے امکانات بہت زیادہ پیدا ہو جائیں گے جو کہ ایک انتہائی خطرناک صورتحال ہے کیونکہ پہلے یہ وطن عزیز میں 40 فیصد مرد اور 8 فیصد خواتین سگریٹ نوشی کی بُری لت میں مبتلا ہیں اور ان میں زیادہ تعداد نوجوانوں اور کسان طبقے کی ہے اور ان میں سے روزانہ کی بنیاد پر 274 افراد لقمہ¿ اجل بن جاتے صرف اور صرف سگریٹ نوشی کی بدولت کیونکہ سگریٹ میں موجود نکوٹین پھیپھڑوں کا کینسر پھیلانے کی ایک عام وجہ ہے۔ اس کے علاوہ منہ کا کینسر، دل کی بیماریاں اور سانس کی بیماریاں بھی سگریٹ پینے کی عادت کی وجہ سے پیدا ہوتی ہیں۔ یہ حالت تو صرف ہمارے ملک کی ہے جبکہ دنیا بھر میں سگریٹ نوشی کی بُری لت میں مبتلا ہونے کی وجہ سے سالانہ 6 ملین لوگ مختلف بیماریوں میں مبتلا ہو جاتے ہیں اور بلآخر موت کے منہ میں چلے جاتے ہیں اور 6 لاکھ لوگ ایسے بھی ہیں جو تمباکو کے دھوئیں سے بالواسطہ طور پر متاثر ہو جاتے ہیں۔ دھویں سے بالواسطہ طور پر متاثر ہو جاتے ہیں۔ ”ہم تو ڈوبے ہیں صنم تم کو بھی لے ڈوبیں گے“ کا مصرعہ شاید انہی سگریٹ نوشوں کے لئے ایجاد ہوا تھا۔ اگرچہ اس سلسلے میں حکومت کی جانب سے بھی خاطر خواہ اقدامات کرنے کی کوششیں کی جاتی ہے جس میں اٹھارہ سال سے کم عمر بچوں کی سگریٹ کا خریداری پر ممانعت اور سگریٹ کی قیمتوں میں اضافے جیسے اہم اقدامات شامل ہیں۔ تاہم ان قوانین پر عملدرآمد ہونا ہو یہ الگ بات ہے اور اب تو حقے کی جدید مشکل شیشہ بھی نوجوانوں کو اپنی جانب راغب کر رہا ہے اور ریسٹورنٹس اور ہوٹلز میں باقاعدہ اس کی تشہیر کی جاتی ہے تاکہ زیادہ سے زیادہ لوگ اس سے ”مستفید“ ہو سکیں اس سلسلے میں ہماری حکومت کو یقیناً سخت اقدامات اٹھانے ہوں گے اور اگر انسداد تمباکو نوشی کے عالمی دن کے تھیم کے مطابق صرف سگریٹ اور شیشے کی تشہیر اور پرموشن ہی بند کر دی جائے تو اس سے خاطر خواہ نتائج سامنے آسکتے ہیں اور اگر سگریٹ نوشی کی بُری عادت سے نجات حاصل کرنی ہے تو اس سلسلے میں ہر فرد کو کوشش کرنا ہوگی اور سگریٹ نوشی اور شیشہ کلچر کو ختم کرنے کے لئے اس کے خلاف سخت ردِعمل کا اظہار کرنا ہوگا۔</TEXT>
