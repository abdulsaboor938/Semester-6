<DOCNO>1802617</DOCNO>
<HL>پاکستان میں روزانہ 11 بچوں سے زیادتی ہوتی ہے: رپورٹ</HL>
<AUTHOR>نوائے وقت</AUTHOR>
<DATELINE> Pakistan 2017-03-23 04:12:05+05</DATELINE>
<TEXT>اسلام آباد (بی بی سی ڈاٹ کام) پاکستان میں روزانہ 11 بچے جنسی زیادتی کا شکار بنتے ہیں۔ یہ اعداد و شمار پاکستان میں بچوں کے حقوق کے لئے کام کرنے والے ایک غیر سرکاری ادارے 'ساحل' نے جاری کئے ہیں۔ رپورٹ میں دعویٰ کیا گیا ہے کہ 2016ءکے دوران بچوں سے جنسی زیادتی اور تشدد کے واقعات میں دس فیصد اضافہ ہوا ہے۔ ادارہ کہتا ہے کہ گذشتہ برس بچوں سے جنسی زیادتی سمیت اغوا، گمشدگی اور جبری شادیوں کے 4139 کیس رجسٹرڈ ہوئے اور یہ تعداد 2015ءکے مقابلےمیں دس فیصد زیادہ ہے۔ 'ظالمانہ اعداد و شمار' کے عنوان سے شائع کی جانے والی اس رپورٹ کے لئے ادارے نے86 قومی، علاقائی اور مقامی اخبارات کی نگرانی کی۔ گذشتہ برس بچوں کے خلاف کئے گئے جو بڑے جرائم رپورٹ ہوئے ا±ن میں اغوا کے 1455 کیس، ریپ کے 502 کیس، بچوں کے ساتھ بدفعلی کے 453 کیس، گینگ ریپ کے 271 کیس، اجتماعی زیادتی کے 268 کیس جبکہ زیادتی یا ریپ کی کوشش کے 362 کیس سامنے آئے۔ ان واقعات میں سب سے زیادہ سنگین جرم زیادتی کا شکار ہونے والے بچوں کا قتل ہے۔ رپورٹ کہتی ہے کہ جنسی حملوں کے بعد قتل کے کل 100 واقعات سامنے آئے۔ تحقیقات کےمطابق بچوں سے جنسی زیادتی اور تشدد کرنے والے مجرمان میں گھر کے اندر کے افراد، رشتہ دار اور واقف کار بھی ہو سکتے ہیں۔ زیادتی</TEXT>
