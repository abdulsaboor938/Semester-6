<DOCNO>2462763</DOCNO>
<HL>پنجاب بھر میں وکلاء و سیاسی جماعتوں کی ریلیاں اور مظاہرے،حافظ آباد میں پولیس سے ہاتھا پائی،متعدد گرفتار</HL>
<AUTHOR>اردو پوائنٹ</AUTHOR>
<DATELINE> Pakistan 2007-04-18 16:03:46+05</DATELINE>
<TEXT>لاہور/گوجرانوالہ/سیالکوٹ/گجرات/ساہیوال(اُردو پوائنٹ اخبار تازہ ترین۔18اپریل۔2007ء) سپریم جوڈیشل کونسل میں جسٹس افتخار محمد چودھری کے خلاف ریفرنس کی سماعت کے موقع پرپنجاب کے تقریباًتمام چھوٹے بڑے شہروں میں وکلاء اور اپوزیشن جماعتوں کے کارکنوں مشترکہ طور پر احتجاجی ریلیاں نکالیں اور مظاہرے کئے جبکہ اس موقع پر متعدد سیاسی کارکنوں کی گرفتاریوں کی اطلاعات ملی ہیں۔ گوجرانوالہ، شیخوپورہ،سیالکوٹ،گجرات،سرگودھا،قصور، حافظ آباد،ساہیوال، پاکپتن،پنڈی بھٹیاں، چنیوٹ،جڑانوالہ،شورکوٹ اوردیگر شہروں میں وکلانے عدالتوں کامکمل بائیکاٹ کیا اور احتجاجی ریلیاں نکالیں،ان ریلیوں میں پاکستان پیپلز پارٹی،ایم ایم اے،تحریک انصاف اور دیگر اپوزیشن جماعتوں کے کارکن بھی اپنی جماعتوں کے پرچم اٹھائے شریک ہوئے،شیخوپورہ میں اپوزیشن جماعتوں کے علاوہ تاجر برادری نے بھی وکلا کی ریلی میں شرکت کی اور مشترکہ احتجاج کیا،حافظ آباد میں وکلا اور پیپلزپارٹی کے رہنماوٴں کی پولیس سے ہاتھاپائی ہوئی ہے، جماعت اسلامی اور ایم ایم اے کے6رہنما گرفتار کرلئے گئے جبکہ شہریوں نے ریلی پر گل پاشی بھی کی،ریلی میں جسٹس افتخارکی طرف سے انصاف پانے والادونوں بازووٴں سے محروم آٹھ سالہ طالب علم شہروزبھی شامل ہوا، پاکپتن میں جسٹس افتخار کی حمایت میں مظاہرہ کرنے پرپاکپتن اربن 3کے یونین ناظم ہمایوں بودلہ اورکونسلرملک شمشیرکو5افراد سمیت گرفتار کرلیاگیا،گوجرانوالہ میں وکلا نے سیشن کورٹ سے جی ٹی روڈ تک ریلی ساہیوال میں بارروم سے سیشن کورٹ تک جلوس نکالاگیا جبکہ وکلا نے بھوک ہڑتالی کمپ بھی لگایا۔ () چیف جسٹس سپریم کورٹ کو غیر فعال کئے جانے کے خلاف ڈسٹرکٹ بارایسوسی ایشن ٹوبہ ٹیک سنگھ نے سخت احتجاج کرتے ہوئے ڈسٹرکٹ اینڈ سیشن جج اور ماتحت عدالتوں میں مقدمات کی پیروی کیلئے کوئی وکیل پیش نہ ہوا اور دو وکیلوں نے احتجاجی بھوک ہڑتال کیمپ نے شرکت کی جو بحران کے خاتمہ تک جاری رہے گا ڈسٹرکٹ بار نے 19 اپریل کو بھی مکمل ہڑتال کا اعلان کیا ہے کسی ناخوشگوار واقعہ سے نمٹنے کیلئے پولیس نفری موجود رہی-ساہیوال سے ہمارے نمائندے کی رپورٹ کے مطابق چیف جسٹس افتخار محمد چوہدری کی صدارتی ریفرنس کی سماعت کے موقع پر منگل کی رات چھاپے مار کرپولیس نے پیپلزپارٹی مسلم لیگ ن اور جمعیت علمائے اسلام کے نوعہدیداروں کو گرفتار کرلیا جن میں مولانا ضیاء الحق عبدالرزاق قاری نیاز احمد رشیدی مرکزی جمعیت اہلحدیث پاکستان کے مرکزی لیڈر ضیاء اللہ شاہ بخاری محمداکبر یونین کونسل کے سابق ناظم مسعود مہمند مسلم لیگ ن طارق بھٹی ممتاز حسین اورآزادحسین شامل ہیں جمعیت علمائے اسلام پنجاب کے سیکرٹری مفتی محمدعثمان حافظ مسعود طارق ضلعی سیکرٹری جنرل پی پی پی ضلع ساہیوال کے صدر غلام زوہیب ملک ندیم کامران صدرمسلم لیگ ن نے ان کی گرفتاریوں کی شدید مذمت کی ہے انہوں نے کہا کہ عدلیہ کی آزادی اور آئین کی بحالی تک جدوجہد جاری رہے گی دوسری طرف ڈسٹرکٹ بار ایسوسی ایشن ساہیوال کے وکلاء نے آج عدالتوں کابائیکاٹ کیا اور بعد میں ضلع کچہری میں سینکڑوں وکلاء نے جلوس نکالا او حکومت کے خلاف نعرے بازی کی جلوس کی قیادت بارایسوسی یاشن کے صدر شیخ محمدعثمان اور سابق ممبر پنجاب بار کونسل افتخار حامد نے کی وکلاء نے ضلع کچہری میں دھرنابھی دیا۔</TEXT>
