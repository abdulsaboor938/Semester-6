<DOCNO>2169520</DOCNO>
<HL>پاکستان میں ہر سال ایک لاکھ افراد تمباکو نوشی سے جاں بحق ہو جاتے ہیں</HL>
<AUTHOR>نوائے وقت</AUTHOR>
<DATELINE> Pakistan 2013-06-07 04:36:30+05</DATELINE>
<TEXT>لاہور (نیوز رپورٹر) پاکستان میں ہر سال ایک لاکھ جبکہ دنیا بھر میں 50 لاکھ سے زائد افراد تمباکو نوشی کی وجہ سے جاں بحق ہو جاتے ہیں۔ اگر تمباکو نوشی کا موجودہ رجحان یونہی برقرار رہا تو 2020ءتک تمباکو نوشی سے اموات کی سالانہ شرح دوگنی ہو جائے گی۔ تمباکو نوشی ایک ایسا زہر ہے جو انسانی جسم کو دیمک کی طرح چاٹ جاتا ہے۔ سگریٹ نوشی کرنے والے افراد پھیپھڑوں کے سرطان اور دل کے امراض میں مبتلا ہونے کے زیادہ امکانات ہوتے ہیں نیز آتھرائٹیس اور تھائی رائڈ غدود کے امراض بھی لاحق ہو جاتے ہیں۔</TEXT>
