<DOCNO>2666619</DOCNO>
<HL>پاکستان سمیت دنیا بھر میں جارحیت کا شکار معصوم بچوں کا عالمی دن کل منایا جائے گا</HL>
<AUTHOR>اردو پوائنٹ</AUTHOR>
<DATELINE> Pakistan 2014-06-03 13:26:24+05</DATELINE>
<TEXT>اسلا م آ با د (اُردو پوائنٹ تازہ ترین اخبار۔ 3جون 2014ء) پاکستان سمیت دنیا بھر میں جارحیت کا شکار معصوم بچوں کا عالمی دن آ ج بدھ کومنایا جائے گا اس دن کے منانے کا مقصد جسمانی و دماغی تشدد کا شکارہونے و الے اور بے گھر بچوں کی تکالیف کے متعلق عوام کو آگاہی فراہم کرنا ہے اس دن کی مناسبت سے بچوں کے حقوق کیلئے سرگرم سماجی تنظیموں کے زیر اہتمام سیمینارز،واکس اور دیگر تقریبات کا اہتمام کیا جائے گا جس سے خطاب کے دوران مقررین بچوں کے حقوق کے متعلق معلومات فراہم کریں گے۔ () ایک غیر سرکاری رپورٹ کے مطابق پاکستان بھر میں ہر دس میں سے ایک بچہ جارحیت کا شکار ہے ملک بھر میں آٹھ لاکھ سے زائد بچے جبری مشقت پر مجبور ہیں دو کروڑ بیس لاکھ بچے تعلیم سے یکسر محروم ہیں جبکہ بچوں پر جنسی تشدد،جبری مشقت اور بھیک منگوانے کی شرح میں تیزی سے اضافہ ہو رہا ہے اس حوالے سے بچوں کے حقوق کیلئے سرگرم سوشل ویلفیئر جیسے اداروں کی کارکردگی بالکل زیرو ہے۔</TEXT>
