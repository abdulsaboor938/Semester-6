<DOCNO>542538</DOCNO>
<HL>کراچی سے انتہائی مطلوب انسانی سمگلر گرفتار</HL>
<AUTHOR>روزنامہ پاکستان</AUTHOR>
<DATELINE> Pakistan 2015-11-23 14:41:39+05</DATELINE>
<TEXT>کراچی (مانیٹرنگ ڈیسک) ایف آئی اے نے صدر کے علاقے سے انتہائی مطلوب انسانی سمگلر کو گرفتار کر لیا ہے۔ ایف آئی اے حکام کے مطابق گرفتار ملزم ایف آئی اے ٹاپ 20 انسانی سمگلرز میں شامل ہے جس کے خلاف سمگلنگ ایکٹ کے تحت مقدمہ درج کر لیا گیا ہے۔ ذرائع کے مطابق گرفتار انسانی سمگلر کے قبضے سے متعدد پاسپورٹ برآمد کرلئے گئے ہیں اور اس کے باقی ساتھیوں کا پتہ چلانے کیلئے تفتیش کا آغاز کر دیا گیا ہے۔ واضح رہے کہ انسانی سمگلرز کے خلاف ملک گیر کریک ڈاﺅن جاری ہے جس دوران متعدد انسانی سمگلرز گرفتار کئے جا چکے ہیں۔ وفاقی وزیر داخلہ چوہدری نثار علی خان نے گزشتہ دنوں پریس کانفرنس کرتے ہوئے اس عزم کا اعادہ کیا تھا کہ انسانی سمگلرز کے خلاف بھرپور کارروائی کرتے ہوئے سخت اقدامات اٹھائے جائیں گے۔</TEXT>
