<DOCNO>2734051</DOCNO>
<HL>صدر کوئٹہ ڈسٹرکٹ با ر کی سانحہ پشاور کیخلاف احتجاج اور پریس کانفرنس کو مناسب کوریج نہ دینے پر مقامی روزنامہ کے خلاف علامتی بھوک ہڑتال</HL>
<AUTHOR>اردو پوائنٹ</AUTHOR>
<DATELINE> Pakistan 2014-12-20 21:23:27+05</DATELINE>
<TEXT> کوئٹہ(اُردو پوائنٹ تازہ ترین اخبار۔ 20 دسمبر 2014ء) کوئٹہ ڈسٹرکٹ بار ایسوسی ایشن کے صدر ملک سمندر خان کاسی نے سانحہ پشاور کے خلاف احتجاج اور پریس کانفرنس کو مناسب کوریج نہ دینے پر مقامی روزنامہ کے خلاف پریس کلب کے سامنے علامتی بھوک ہڑتال کی ۔ڈسٹرکٹ بار کوئٹہ کے وفد نے آکر ملک سمندر خان کاسی سے اظہار یکجہتی کیا اور انہیں یقین دلایا کہ آپ کے مطالبات جائز اور اخلاقی ہیں ۔ اس موقع پر ملک سمندر خان کاسی ایڈووکیٹ نے سینئر اور جونیئر وکلاء سے صلاح مشورے کے بعد بلوچستان کی روایات کو مد نظر رکھتے ہوئے وکلاء جرگے کے احترام میں عارضی طور پر اپنی بھوک ہڑتال موخر کرنے کا اعلان کیا ۔اس موقع پر بات چیت کرتے ہوئے ملک سمندر خان کاسی نے کہا کہ 18دسمبر کو پاکستان بار کونسل کے ملک گیر عدالتوں کے بائیکاٹ کے اعلان کے باوجود عدالت میں ایک وکیل پیش ہوااور عدالت نے کیس کی سماعت شروع کی اسی دوران انہوں نے (ملک سمندر خان کاسی) نے کھڑے ہوکر معزز بینچ سے استدعا کی کہ پاکستان بار کونسل نے سانحہ پشاور کے خلاف ملک گیر عدالتوں کا بائیکاٹ کر رکھا ہے لہذا اس فیصلے پر عملدرآمد کیا جائے اور عدالتیں نہ چلائی جائیں۔ () انہوں نے کہا کہ اسکے بعد میں نے پریس کانفرنس کی جسے اخبارات نے مناسب کوریج دی لیکن ایک روزنامہ نے پریس کانفرنس کو کوئی کوریج نہیں دی اور کوئٹہ بار کے ساتھ سوتیلی ماں جیسا سلوک کیا جس کے خلاف انہوں نے احتجاجااخبار کے خلاف علامتی بھوک ہڑتال کا فیصلہ کیا</TEXT>
