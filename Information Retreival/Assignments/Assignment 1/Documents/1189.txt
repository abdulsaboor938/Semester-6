جرمنی میں نجی طیارہ حادثے کا شکار،3 افراد ہلاک، 5 زخمی
برلن : جرمنی کی وسطی ریاست ہیسے میں چھوٹا مسافر بردار طیارہ حادثے کا شکار ہوگیا، جس کے نتییجے میں 3 افراد ہلاک جبکہ 5 زخمی ہوگئے۔ تفصیلات کے مطابق جرمنی کی ریاست ہیسے کے فلوڈا ٹاؤن میں گذشتہ روز سنگل والا طیارہ دوران پرواز حادثے کا شکار ہوگیا، طیارہ واسّرکوپّی کے پہاڑوں لے قریب گرکر تباہ ہوا تھا۔ غیر ملکی خبر رساں ادارے کا کہنا تھا کہ حادثے کا شکار طیارے کا پائلٹ لینڈنگ کی ناکام کوشش کے بعد دوبارہ اڑان بھر رہا تھا کہ اچانک جہاز پر کنٹرول کھو بیھٹا، جس کے باعث طیارہ حادثے کا شکار ہوگیا۔ پولیس کا کہنا ہے کہ طیارہ حادثے کے نتیجے میں دو خواتین سمیت تین افراد ہلاک ہوئے ہیں جبکہ 56 سالہ پائلٹ سمیت 5 مسافر زخمی ہوئے تھے جن میں ایک شخص کی حالت تشویش ناک ہے۔ جرمن پولیس کے مطابق حادثے میں لقمہ اجل بننے والا نوجوان کی عمر 10 برس بتائی جارہی ہے۔ مزید پڑھیں : سوئٹزرلینڈ میں مسافر طیارہ گر کر تباہ، 20 افراد ہلاک یاد رہے کہ رواں برس اگست میں جنگ عظیم دوئم کا جنکر طیارہ سیگناس کی پہاڑیوں پر گر کر تباہ ہوا تھا جس کے نتیجے میں 20 افراد ہلاک ہوئے تھے، طیارے میں 17 مسافر اور عملے کے تین ارکان سوار تھے۔ خیال رہے کہ طیارہ 1939 میں جرمنی میں تعمیر کیا گیا تھا، پولیس کا کہنا ہے کہ جہاز سطح سمندر سے 8 ہزار 333 فٹ بلند چوٹی پر گرا تاہم دشوار راستوں اور خراب موسم کے باعث امدادی کارروائیوں میں مشکلات کا سامنا کرنا پڑا۔ پولیس ترجمان انیتا سینتی کے مطابق ہلاک ہونے والوں میں 11 مرد اور 9 خواتین شامل ہیں جبکہ آسٹریلین جوڑا اور ان کا بیٹا بھی ہلاک ہوا تھا۔ comments
