آصف زرداری پہلے بھی ملے، ضرورت ہوئی تو پھر ملیں گے: حمزہ شہباز
﻿﻿لاہور: مسلم لیگ ن کے رہنما حمزہ شہباز کا کہنا ہے کہ لوگوں پر مہنگائی کے تیر چلائے جارہے ہیں۔ ایم کیو ایم سمیت تمام جماعتیں کہتی ہیں دھاندلی ہوئی۔ آصف زرداری پہلے بھی ملتے رہے ہیں، ضرورت ہوئی تو پھر ملیں گے۔ تفصیلات کے مطابق پنجاب اسمبلی میں اپوزیشن لیڈر حمزہ شہباز کا کہنا تھا کہ اسپیکر نے ووٹ چوری کیے، خواتین سے ہاؤس میں نازیبا گفتگو کی۔ 6 اراکین کی تضحیک کی گئی، جھوٹے الزامات لگائے گئے۔ ’پرویز الٰہی سے جواب لیا جائے جھوٹ کیوں بولا‘۔ انہوں نے کہا کہ اسمبلی میں خود کچرا پھینک کر جھوٹ بولا گیا۔ بجٹ تماشے کے سوا کچھ نہیں ہے۔ حمزہ شہباز نے کہا کہ ہم نے جنوبی پنجاب کا بجٹ بڑھا کر ساڑھے 3 سو فیصد کیا۔ انہوں نے پورے پنجاب کا بجٹ 234 ارب روپے ر کھا ہے۔ جعلی تصاویر میڈیا پر چلوائی گئیں آج پرویز الٰہی کا اصل چہرہ دکھاؤں گا۔ انہوں نے کہا کہ وزیر اعلیٰ سیکریٹریٹ کا بجٹ 60 کروڑ رکھا گیا ہے۔ خیبر پختونخواہ میں امتحان کے نتائج پر ہائیکورٹ نے نوٹس لیا۔ قصور کے قاتل کو پھانسی دی گئی کیونکہ پنجاب فرانزک لیبارٹری موجود ہے۔ ان کا کہنا تھا کہ حالات اتنے خراب تھے تو 55 دن یہ کیوں کہا کہ ہم قرضہ نہیں لیں گے۔ غریب آدمی کو جرمانہ بھیجا گیا اس کو دل کا دورہ پڑگیا۔ پیپلز پارٹی نے سیاسی اتار چڑھاؤ کا سامنا کیا ہے۔ ملک کی خاطر آج یا کل ہم پیپلز پارٹی سے ملیں گے۔ انہوں نے کہا کہ اے این پی، ایم کیو ایم، پیپلز پارٹی ہم سب کو مل کر بیٹھنا چاہیئے، فیاض الحسن چوہان کے منہ سے جو پھول جھڑتے ہیں پہلے اخلاقیات کی تربیت لیں۔ یہ کرکٹ کا میدان نہیں، 22 کروڑ لوگوں کا ملک ہے۔ حمزہ شہباز نے کہا کہ لوگوں پر مہنگائی کے تیر چلائے جارہے ہیں، اپوزیشن کو ملک کی خاطر اپنا کردار ادا کرنا ہوگا۔ ایم کیو ایم سمیت تمام جماعتیں کہتی ہیں دھاندلی ہوئی۔ آصف زرداری پہلے بھی ملتے رہے ہیں، ضرورت ہوئی تو پھر ملیں گے۔ انہوں نے کہا کہ نواز شریف اور مشرف کے خلاف سازش کرنے والا آپ کے خلاف بھی سازش کر رہا ہے۔ نیب ایسی عینک لگائے کہ اسے پرویز الٰہی کے ڈاکے نظر آئیں۔ comments
