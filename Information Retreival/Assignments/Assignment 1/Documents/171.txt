تصادم حکومت اور جمہوریت کے لیے نقصان دہ ہے، مولا بخش چانڈیو
کراچی: پاکستان پیپلزپارٹی کے رہنما اور سینیٹر مولا بخش چانڈیو نے کہا ہے کہ وفاقی وزیر اطلاعات کے بیانات خوفزدہ ذہنیت کا عکاس ہے، تصادم حکومت اور جمہوریت کے لیے نقصان دہ ہے۔ ان خیالات کا اطہار انہوں نے فواد چوہدری کے بیان پر ردعمل دیتے ہوئے کیا، مولا بخش چانڈیو نے کہا کہ آصف زرداری، شہباز شریف کے ساتھ آنے سے حکمران خوفزدہ ہیں، نازک حالات میں وزرا کے خوفزدہ بیانات کی ضرورت نہیں ہے۔ مولا بخش چانڈیو نے حکومت پر تنقید کرتے ہوئے کہا کہ کیا قوم حکمرانوں کے بھولے ہوئے وعدوں کا جشن منائے یا پھر بھینسوں کاروں کی نیلامی اور بجلی کی قیمت بڑھنے کا جشن منائے۔ مولا بخش چانڈیو نے کہا کہ طعینے دینے والے فواد چوہدری اپنی صفوں میں نظر دوڑائیں، نیب زدہ اور کرپٹ عناصر کو شامل کرکے حکومت بنائی گئی ہے، جیلیں دیکھی ہیں سیاسی انتقام سے نہ پہلے ڈرے نہ اب ڈرتے ہیں۔ پیپلزپارٹی رہنما نے کہا کہ ہمیں جلدی نہیں لیکن نظر آرہا ہے کہ حکومت کو جلدی ہے، حکمران وعدے پورے کریں اب کوئی بہانا نہیں چلے گا۔ واضح رہے کہ فواد چوہدری نے اپنے بیان میں کہا تھا کہ نواز شریف، آصف زرداری اور فضل الرحمان این آر او چاہتے ہیں لیکن وزیراعظم نے کہہ دیا ہے کچھ بھی ہوجائے این آر او نہیں ملے گا۔ ان کا کہنا تھا کہمعیشت کے ساتھ جو کھلواڑ ہوا خورشید شاہ اس کا حصہ رہے، معاشی تباہی کے ملزم اسمبلی کی پہلی صف میں موجود ہیں۔ comments
