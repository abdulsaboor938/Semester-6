<DOCNO>2168201</DOCNO>
<HL>بنگلہ دیش: 2 رہنماﺅں کو سزا کیخلاف جماعت اسلامی کی ہڑتال‘ ہنگامے‘ بم حملے میں 2 پولیس افسر زخمی</HL>
<AUTHOR>نوائے وقت</AUTHOR>
<DATELINE> Pakistan 2013-06-11 04:30:07+05</DATELINE>
<TEXT>ڈھاکہ (اے ایف پی) بنگلہ دیش میں جماعت اسلامی کی کال پر ملک گیر ہڑتال کی گئی۔ کاروبار زندگی مفلوج ہو گیا۔ کاروباری و تعلیمی ادارے بند اور ٹریفک معطل رہی اور ابارہ شہر میں پولیس وین پر مظاہرین نے بم پھینکا جس کے سبب 2افسر زخمی ہو گئے۔ کشیدگی بڑھ گئی۔ لکسم میں بھی ہنگامے پھوٹ پڑے۔ جب پولیس نے مظاہرین پر ربڑ کی گولیاں فائر کیں یہاں 300 افراد کا ہجوم موجود تھا۔ یاد رہے جماعت اسلامی نے نام نہاد جنگی ٹربیونل کی جانب سے اپنے دو رہنماﺅں حمیدالرحمن آزاد اور رفیق الاسلام کو ان کی غیرموجودگی میں سزاﺅں کے خلاف احتجاج کی کال دی تھی۔</TEXT>
