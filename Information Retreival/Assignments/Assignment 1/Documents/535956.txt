<DOCNO>535956</DOCNO>
<HL>﻿ گجرات: ایف آئی اے کے چھاپے، دو انسانی سمگلر گرفتار</HL>
<AUTHOR>روزنامہ پاکستان</AUTHOR>
<DATELINE> Pakistan 2015-12-08 04:26:09+05</DATELINE>
<TEXT>گجرات (بیورورپورٹ)ایف آئی اے گجرات نے مختلف گجرات اور جلالپور جٹاں میں چھاپے مار کر دو انسانی اسمگلروں کو حراست میں لے لیا تفصیل کے مطابق ایف آئی اے کے اسسٹنٹ ڈائریکٹر چوہدری محمد سرور کی قیادت میں چھاپہ مار ٹیم نے جلالپور جٹاں کے علاقے محلہ بکر قصاباں میں چھاپہ مارا جہاں سے عمران اشرف عرف عمران گجراتی کو گرفتار کیا گیا معلوم ہوا ہے کہ ملزم کئی برسوں سے متعدد مقدمات میں مطلوب تھا اور بین الاقوامی سطح پر ہونیوالی اسمگلنگ میں اسکا اہم رول ہے جبکہ گجرات سے ملک فیصل اعجاز کو بھی حراست میں لیا گیا ہے دوران آپریشن بھاری مقدار میں پاسپورٹ ‘ ویزے اور دیگر اہم دستاویزات بھی برآمد کی گئی ہیں یہ امر قابل ذکر ہے کہ ایف آئی اے گجرات نے وسیع پیمانے پر آپریشن شروع کر رکھا ہے اور اب تک متعدد انسانی اسمگلر ز ‘ ہنڈی کا غیر قانونی کاروبار کرنیوالے افراد پکڑ میں آ چکے ہیں ۔</TEXT>
