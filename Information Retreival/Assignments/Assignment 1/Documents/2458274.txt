<DOCNO>2458274</DOCNO>
<HL>امریکہ نے بھارت کو انسانی اسمگلنگ میں ملوث ممالک کی فہرست میں شامل کرلیا</HL>
<AUTHOR>اردو پوائنٹ</AUTHOR>
<DATELINE> Pakistan 2007-03-02 13:23:54+05</DATELINE>
<TEXT>نئی دہلی(اردوپوائنٹ تازہ ترین اخبار02 مارچ2007) امریکہ نے بھارت کو انسانی اسمگلنگ میں ملوث ممالک کی فہرست میں شامل کرلیا ہے ۔ بھارتی ٹی وی کے مطابق جمعہ کے روز نئی دہلی میں لوک سبھا کے سامنے بیان دیتے ہوئے بھارت کے وزیر مملکت ایس ریگوپاتھی نے کہا کہ بھارت کا نام ایسے ملکوں کی امریکی فہرست میں شامل ہے جو انسانی اسمگلنگ روکنے کے لیے عالمی کوششوں پر عمل نہیں کررہے۔ () انہوں نے بتایا کہ پورے بھارت میں سال دوہزار تین سے دو ہزار پانچ کے دوران انسانی اسمگلنگ کے تقریباً چھ ہزار واقعات رجسٹر کرائے گئے۔ پچاسی فی صدکیسز چارجنوبی ریاستوں تامل ناڈو، کرناٹکا، کیرالہ اور آندھرا پردیش میں درج ہوئے۔بھارتی وزیر نے کہا کہ حکومت نے اس سلسلے میں اقدمات شروع کر دیئے ہیں اور ریاستی حکومتوں کو انسانی اسمگلنگ سے متعلق واضح احکام دیئے گئے ہیں۔</TEXT>
