<DOCNO>1785598</DOCNO>
<HL>پاکستان سمیت دنیا بھر میں مزدوروں کے دن پر ریلیاں‘ سیمینار</HL>
<AUTHOR>نوائے وقت</AUTHOR>
<DATELINE> Pakistan 2017-05-02 05:26:38+05</DATELINE>
<TEXT>لاہور+ شیخوپورہ+ استنبول+ برازیل+ پیرس (خصوصی رپورٹر+ خبرنگار + خصوصی نامہ نگار + نامہ نگاروں سے + ایجنسیاں) پاکستان سمیت دنیا بھر میں مزدوروں کا عالمی دن بڑے جوش و خروش سے منایا گیا۔ استنبول میں پابندی کے باوجود مزدوروں اور پولیس کے درمیان تصادم ہوا اور 2 مزدوروں کو گرفتار کرلیا گیا جبکہ پیرس میں مظاہرین سے جھڑپوں کے دوران 2 پولیس اہلکار زخمی ہوگئے اور برازیل میں ہنگامے پھوٹ پڑے۔ چک امرو میں غربت کے ستائے محنت کش نے خودکشی کرلی۔ خصوصی رپورٹر کے مطابق مسلم لیگ (ن)لیبر ونگ پنجاب کے زیراہتمام الحمراء ہال نمبر 2 میں یوم مئی کے سلسلے میں جلسہ منعقد ہوا جس کی صدارت وزیر محنت پنجاب راجہ اشفاق سرور اور صوبائی صدر لیبر ونگ پنجاب سید مشتاق شاہ نے مشترکہ طور پر کی۔ مہمانان خصوصی میں وفاقی وزیر انسانی حقوق و اقلیتی امور کامران مائیکل، صوبائی وزیر ملک ندیم کامران، لارڈ میئر لاہور کرنل (ر) مبشر جاوید شامل تھے جبکہ مقررین میں لیبر ونگ پنجاب کے جنرل سیکرٹری سردار خالد ملک، وزیراعلی کے معاون خصوصی رانا محمدارشد، لبیر ونگ لاہور کے صدر چودھری ذوالفقار سمیت متعدد مزدور رہنما تھے۔ وزیر محنت پنجاب راجہ اشفاق سرور نے کہا کہ وزیراعظم نوازشریف کی قیادت میں وزیراعلی پنجاب میاں شہبازشریف اور ان کی کابینہ مزدوروں اور عام آدمی کی خوشحالی کیلئے دن رات ایک کئے ہوئے ہے۔ حکومت پاکستان نے محنت کشوں کا ماہانہ مشاہرہ کم از کم 13 ہزار روپے ماہانہ مقرر کر رکھا ہے جس میں اس برس مزید اضافہ کردیا جائیگا۔ وفاقی وزیر کامران مائیکل نے کہا کہ آج مزدوروں کا عالمی دن ہے، حکومت پاکستان مزدوروں کے حالات کار بہتر بنانے کیلئے کوشاں ہے۔ انہوں نے کہا کہ مزدوروں کو انکے مکمل حقوق دلانا اور انکی تنخواہوں میں خاطر خواہ اضافہ کرنے کا کریڈٹ مسلم لیگ (ن) کی حکومت کو جاتا ہے۔ صوبائی وزیر ملک ندیم کامران نے کہا کہ مزدوروں کو یکجا کرکے حقوق کے حصول کیلئے لیبر ونگ کے پلیٹ فارم پر لانا میاں نوازشریف کا بڑا کارنامہ ہے۔ سید مشتاق حسین شاہ نے کہا کہ وزیراعلیٰ شہبازشریف کی حکومت نے محنت کشوں کو عزت دیکر اور لیبر قوانین پر عمل کرکے جو کارہائے نمایاں سرانجام دئیے ہیں اس پر قوم انکو خراج تحسین پیش کرتی ہے۔ آئی این پی کے مطابق برازیل کے شہر ریو ڈی جینرو میں مزدور یونین نے ہڑتال کردی۔ ہزاروں مشتعل مظاہرین نے سڑکیں، سکول، ائیرپورٹ اور میٹرو سٹیشن بند کردیئے۔ پولیس اور مظاہرین کے درمیان جھڑپیں بھی ہوئیں۔ مظاہرین نے متعدد دکانوں اور بینکوں کے شیشے توڑ دیئے۔ پولیس نے مظاہرین کو منتشر کرنے کیلئے آنسو گیس کی شیلنگ کی۔ برازیل میں1996ء کے بعد یہ سب سے بڑی ہڑتال ہے۔ ہڑتال کی وجہ مزدور طبقے سے متعلق صدر مائیکل ٹریمر کی نئی اصلاحات ہیں۔ پیرس میں مظاہرین نے پولیس اہلکاروں پر آتش گیر مادہ سے بھری بوتلیں پھینکیں۔ پولیس نے ممنوعہ ہتھیار رکھنے پر 4 مظاہرین کو گرفتار کرلیا۔ استنبول سے اے ایف پی کے مطابق پابندی کے باوجود مزدوروں کی طرف سے نکالی جانیوالی ریلی پر ترک پولیس اہلکاروں نے شیلنگ کی اور جھڑپیں ہوئیں جبکہ 2 سو سے زائد پولیس اہلکاروں نے مزدور تنظیموں کو تکسم سکوائر میں جانے سے روکا جس پر مظاہرین اور پولیس کے درمیان تصادم ہوا‘ پولیس نے مظاہرین کو منتشر کرنے کیلئے آنسو گیس کا استعمال کیا اور پولیس نے 200 مظاہرین کو گرفتار کرلیا۔ کیوبا میں لاکھوں افراد نے یوم مئی کے موقع پر مظاہرہ کیا۔ مظاہرے کی قیادت فیدل کاسترو کے بھائی رائول کاسترو نے کی۔ سری لنکا میں یوم مئی کے موقع پر اپوزیشن کی ریلی کے دوران گرمی سے 2 افراد ہلاک ہوگئے۔ رائٹرز کے مطابق نیویارک میں لیبر یونین اور تارکین وطن کے حق میں آواز بلند کرنے والی تنظیموں نے مزدوروں کے عالمی دن کے موقع پر امریکی صدر ٹرمپ کے امیگریشن قوانین کیخلاف وآاز اٹھائی اور اسے ہدف تنقید بنایا۔ ماسکو میں 15 لاکھ افراد نے مزدوروں کے حق میں مارچ کیا۔ یوم مئی پرپیرس ریلی میں 80 ہزار لوگوں نے شرکت کی۔ وینزولا میں سکیورٹی فورسز نے مظاہرین پر آنسو گیس پھینکی۔ سری لنکا میں پولیس نے حکمران پارٹی کے ہیڈ کوارٹر پر فائرنگ کے الزام میں ایک اہلکار کو گرفتار کرلیا ہے۔ کراچی سے وقائع نگار کے مطابق یکم مئی کو یوم مزدور کے حوالے سے منانے میں حکومت سندھ بھی اپنا بھرپور کردار ادا کیا۔ وزیراعلیٰ ہائوس میں ورکرز ویلفیئر بورڈ کے زیراہتمام خصوصی تقریب منعقد کی گئی جس میں چیئرمین بلاول بھٹو زرداری اور وزیراعلیٰ سندھ سید مراد علی شاہ نے خصوصی طور پر شرکت کی اور مزدوروں‘ محنت کشوں میں امدادی رقوم کے چیک تقسیم کئے۔ خصوصی نامہ نگار کے مطابق تحریک انصاف لیبر ونگ لاہور کی یوم مئی کی تقریب میں مطالبہ کیاگیا مزدور کی کم از کم اجرت 25ہزار مقررکرکے، روزگار کی ضمانت دی جائے، حکمرانوں کی غریب اور مزدور دشمن پالیسیوں کی وجہ سے عام شہری خودکشیوں پر مجبور ہوچکے ہیں۔ تحریک انصاف لاہور سیکرٹریٹ میں لیبر ونگ کے زیراہتمام مزدوروں کے عالمی دن کے موقع پر خصوصی سیمینار کا انعقادکیاگیا جس کی صدارت صدر لاہور ولید اقبال نے کی جبکہ سابق گورنر اور سنیئر رہنما چوہدری محمد سرور مہمان خصوصی تھے۔ خبر نگار کے مطابق پیپلز پارٹی جنوبی پنجاب کی تمام ضلعی تنظیموں نے یوم مئی شکاگو کے شہداء کی عظیم قربانیوں کو خراج عقیدت پیش کرنے کے لئے مزدوریلیاں اور سیمینارمنعقد کیے جس میں پارٹی تنظیموں کے عہدیداران وکارکنان نے بھرپورطریقے سے شرکت کرکے محنت کشوں سے اظہاریکجہتی کیا۔ رحیم یار خان میں نکالی جانے والی ریلی میں شریک افراد نے اس موقع پر گونواز گو،بجلی دو پانی دو،قدم بڑھائو بلاول ہم تمہارے ساتھ ہیںکے نعرے لگائے۔ شیخوپورہ سے نمائندہ نوائے وقت کے مطابق مسلم لیگ(ن) کے مرکزی رہنما و رکن قومی اسمبلی میاں محمد جاوید لطیف کی قیادت میں ریلی نکالی گئی جو مختلف راستوں سے ہوتی ہوئی میونسپل کمیٹی شیخوپورہ کے سامنے پہنچ کر اختتام پذیر ہوئی، ریلی میں ارکان صوبائی اسمبلی چوہدری فیضان خالد ورک، چیئرمین میونسپل کمیٹی شیخوپورہ میاں امجد لطیف، وائس چیئرمین احسان مجید گجر، مزدور لیڈر عبدالرحمن عاصی، صدر آزاد اتحاد یونین قاسم حنیف، چیئرمین ایپکا شیخ طاہر محمود، رانا محمود احمد انجم، لیبر کونسلر میاں منور اقبال، چیئرمین رانا محمد اشرف خاں، حاجی محمد یعقوب بگا شیخ، میاں محمدمنیر، حاجی عبدالغفار، حاجی لیاقت علی، محموو عاشق، محمد حسین انصاری، نیامت علی گادی، شفیقہ ڈوگر،مسرت بشارت، شہناز اختر، حاجی اورنگزیب، میاں رفاقت علی، میاں زاہد حسین جالندھری، سردار محمد ریاض ڈوگر، اشرف اٹھوال، حاجی محمد نعیم، ریاض بھٹی مسیح و دیگر نے شرکت کی، شرکاء ریلی سے خطاب کیا۔ شیخوپورہ سے نمائندہ خصوصی کے مطابق مسلم لیگ ن کے مرکزی رہنماء میاں جاوید لطیف ایم این اے نے کہا ہے کہ محنت کش مزدور مسلم لیگ ن کے ماتھے کا جھومر ہے محنت کشوں کے لیے مسلم لیگ کی حکومت نے 50ارب روپے کی لاگت سے مختلف پراجیکٹ شروع کیے جن میں سوشل سیکیورٹی ہسپتال ورکر کے بچوں کے لیے تعلیمی سکالر شپ میرج گرانٹ ڈیٹھ گرانٹ رہائشی کالونیاں بھٹہ مزدوروں کے بچوں کے لیے مفت تعلیم خدمت کارڈز وغیرہ شامل ہے سی پیک کے منصوبے بھی محنت کشوں کی محنت سے ہی مکمل ہوں گے اور اس سے ملک میں خوشحالی کا نیا دور شروع ہوگا ان خیالات کا اظہار انہوں نے آزاد اتحاد یونین کے زیر اہتمام لیبر ڈے کے موقع پر بلدیہ شیخوپورہ کے لان میں جلسہ عام سے خطاب کرتے ہوئے کیا اس موقع پر فیضان خالد ورک ایم پی اے، طیاب راشد سندھو،،چیئرمین بلدیہ میاں امجد لطیف، وائس چیئرمین احسان مجید، عبدالرحمان عاصی،قاسم حنیف، رانا محمد اشرف خان، شیخ محمد یعقوب بگا،رانا محمود انجم، میاں منور اقبال، میاں اورنگزیب، مسرت بشارت، شفیقہ ڈوگر، رحمت مسیح، میاں منیر،حاجی عبدالغفار اور دیگر بھی موجود تھے۔شیخوپورہ سے نمائندہ خصوصی کے مطابق تحریک انصاف لیبر کونسل کے مرکزی صدر رانا عبدالسمیع خان نے کہا کہ مزدوروں کی فلاح و بہبود کے لے بنائے جانے والے ادارے کرپشن کی وجہ سے مفلوج ہو چکے ہیں شکاگو کے مزدوروں سے زیادہ پاکستان کے مزدوروں کے حقوق سلب ہو رہے ہیںان خیالات کا اظہار انہوں نے شیخوپورہ میں ورکر سیکریٹریٹ تحریک انصاف کے زیر اہتمام لیبر کانفرنس سے خطاب کرتے ہوئے کیا اس موقع پر کنور عمران سعید، ابوبکر مشتاق ورک، پیر ارشد ہاشمی،راشد منیر،عارف رامے، حاجی غلام نبی ورک، پیر سکندر شاہ، ماجد منظور کاہلوں، مدثر مصطفیٰ، سمیع اللہ بلوچ، ڈاکٹر محمد سلیم،طارق شیخ، سید محمد علی، فہد قیوم، دائود گل اور دیگر بھی موجود تھے۔جوئیانوالہ سے نامہ نگار کے مطابق پاکستان مسلم لیگ (ن) شعبہ خواتین ضلعی صدر عطیہ افتخار بیگ، جنرل سیکرٹری و ممبر ضلع کونسل بینش قمر ڈار، ممبر ضلع کونسل مسز عاصمہ رضوان کی زیر قیادت مزدوروں کے عالمی دن کے حوالے سے ریلی نکالی گئی جس میں ممبران ضلعی اسمبلی کوثر حمید، فوزیہ خانم، عدن شاہد، عابدہ پروین، صغریٰ جبار، سمیرہ بی بی، خالدہ بی بی، شازیہ طاہر سمیت پارٹی کارکنان اور سماجی تنظیموں سے وابستہ خواتین کی بڑی تعداد نے شرکت کی۔ محنت کشوں کے عالمی دن کے موقع پر آل پاکستان ورکرز کنفیڈریشن کے زیر اہتمام محنت کشوں کی ریلیاں بلوچستان، سندھ، خیبر پی کے اور پنجاب میں ہوئی۔ لاہور میں پریس کلب چوک پر ریلی واپڈا ریلوے پی ٹی سی ایل ٹرانسپورٹ، انجینئرنگ، ٹیکسٹائل، کیمیکل، پرنٹنگ، پی ڈبلیو ڈی، اریگیشن، بینکنگ کی مزدور تنظیموں کے کارکنوں نے شرکت کی محنت کشوں نے اپنے مطالبات کے حق میں بینرز اٹھا رکھے تھے اور شرکاء نعرہ بازی کرتے ہوئے ریلی سے مزدور رہنما خورشید احمد، روبینہ جمیل، یوسف بلوچ، اکبر علی خان، نیاز خان، چودھری محمد انور اسامہ طارق خوشی محمد کھوکھر حسن منیر بھٹی صلاح الدین ایوبی، حاجی محمد یونس، مظفر متین، رانا عبدالشکور، ظفر علی شاہ و دیگر نے خطاب کیا۔ ریلی میں قرار داد کے ذریعے مطالبہ کیا گیا کہ بجٹ میں محنت کشوں کی کم از کم اجرت 30 ہزار روپے ماہانہ، ہاؤس رینٹ الائونس کارکنوں کو مستقل اور ریٹائرمنٹ پر پنشن پانچ ہزار سے بڑھا کر پندرہ ہزار روپے ماہانہ مقرر کی جائے۔ وزارت خزانہ ورکرز ویلفیئر فنڈ کے ایک کھرب 67 ارب روپے کی جمع شدہ رقم کی جلد ادائیگی کا انتظام کرے۔ گوجرانوالہ سے نمائندہ خصوصی کے مطابق مزدور ایکشن کمیٹی کے زیر اہتمام مرکزی جلوس شیرانوالہ باغ سے نکالا قیادت ممتاز مزدور قائدین نصیر الدین ہمایوں ملک،میاں عطاء الرحمان ، چوہدری غلام رسول وڑائچ،ماسٹر محمد اکرم ، رانا اسحاق میو، جہاں زیب چٹھہ، صاجزادہ سعید حاتم ،جاوید اقبال انجم ،مسیتے خان، چوہدری شبیر، ماسٹر محمد اکرم، احسان اللہ خان ،محمد اشفاق سیالکوٹی،محمد بابر بٹ، محمد سعید انجم ، اعجاز احمد چشتی،، شہباز پرویز،بابا زبیر، محمد نواز کھرل، مدثر شاہ ،شاہد جاوید بٹ،عارف بھٹی ، محمد رفیق مغل، سردار محمد نعیم ایڈووکیٹ ،مرزا طفیل ،محمد طاہر،آصف سپرا ،لیاقت مہر، سعید بھٹی، جاوید اقبال انجم، عمران سپروائزر آصف ساجد بٹ، کرامت مسیح و دیگرنے کی۔ شرکاء جلوس نے اپنے مطالبات و حقوق پر مشتمل بینرز پوسٹرز کتبے اٹھا رکھے تھے۔قبل ازیںشیر انوالہ باغ میں بھی ہزاروں محنت کشوں کا عوامی جلسہ عام جس سے مزدور قائدین نے خطاب کرتے ہوئے دیئے مطالبات دوہرائے اور حکومت کی مزدور دشمن پالیسیوں کو کھل کر تنقید کا نشانہ بنایا۔ریلی میں سینئر نائب صدر پنجاب پرویز مسیح،نائب صدر خورشید احمد،یونس مسیح،جنرل سیکرٹری ندیم مسیح،ناصر مسیح،اقبال مسیح،گلفام مسیح جارج مسیح،ریاض انور شمعون ،عدیل خاں رشید مسیح سمیت کثیر تعداد میں بھٹہ مزدوروں نے شرکت کی، پیپلز پارٹی ضلع و سٹی گوجرانوالہ کے زیراہتمام ایک مشترکہ ریلی نکالی گئی جو ایمن آبادی گیٹ سے شروع ہو کر پرانے ریلوے اسٹیشن پر آکر اختتام پذیر ہوئی ،ریلی میں سینکڑوں کارکنوں نے شرکت کی جنہوں نے اس دن کی مناسبت سے جھنڈے اور بینرز اٹھا رکھے تھے اور گو نواز گو کے نعرے لگا رہے تھے ،ریلی کی قیادت پی پی پی کے ضلعی صدر رائو اکرام علی خان ،ضلعی جنرل سیکرٹری چوہدری ارشاداللہ سندھو ،سٹی صدر لالہ اسداللہ پاپا ،شیخ اقبال ،ڈاکٹر شیر محمد علی انصاری ،مرزا اویس بیگ ،جاویدالحسن وڑائچ ،خالد حسین باجوہ،اقبال مہر ،الیاس نوید شہزاد ،ذوالفقار چیمہ ،رانا شہباز، شفقت رضا بھنڈر،آصف جٹ،مبین خان،ذکاء اللہ بریار ،سیٹھ مشتاق ،مرزا طاہر بیگ ،مشتاق بادل و دیگر نے کی ۔ صدرجماعت اسلامی یوتھ گوجرانوالہ ڈویژن فرقان عزیز بٹ نے کہا کہ یکم مئی کا دن مزدوروں کا خون پینے والوںکے لئے احتساب کا دن ہے۔ مسلم لیک ن بھی کسی غلط فہمی میں نہ رہیں سابقہ حکومت کی طرح یہ سرمایہ دار ٹولہ بھی غریبوں اور مزدوروں کو ان کا حق دینے میں مکمل طور پر ناکام رہا ہے۔ ان خیالات کا اظہار انہوں نے آل اٹو رکشہ یونین کے زیر اہتمام یکم مئی مزدور ڈے کے موقع پرریلی سے خطاب کرتے ہوئے کیا۔ اس موقع پر فرحان بٹ، ابوبکر ساہی اور صدر یونین فاروق گجر نے بھی خطاب کیا۔ننکانہ صاحب سے نامہ نگار کے مطابق مزدورں کے عالمی دن کے موقعہ پر ننکانہ صاحب میں غربت سے ستائے ہوئے مزدور اپنے عالمی دن کی اہمیت سے بے خبر رہے اور اپنے اور اپنے بال بچوں کا پیٹ پالنے کے لئے سارا دن غلہ منڈی ننکانہ صاحب میں گندم بوریوں میں بھر کر ٹرکوں اور ٹرالیوں میں لوڈ کرتے رہے ایک طرف تو حکومت مزدوروں کے عالمی دن کے موقعہ پر مختلف سیمینار کا انعقاد کر رہی ہیر حکومتی سطح پر تمام اداروں کو چھٹی ہوتی ہے مگر جن کا دن منانے کے لئے چھٹی کی جاتی ہے اور سیمینار کے انعقاد ہوتے ہیں وہ اس اہمیت سے بلکل بے خبر ہوکر روزمرہ کے معمول کی طرح یکم مئی کو بھی محنت مزدوری میں مصروف دکھائی دیتے ہیں اس موقعہ پر غلہ منڈی ننکانہ صاحب میں درجنوں مزدورں جن میں نیامت علی، شہادت علی، استاد کھگھہ، ریاست علی، اکرم نول، بشارت علی ، محمد حنیف ودیگر شامل ہیں سے یکم مئی مزدورں کے عالمی دن بارے پوچھا گیا تو انہوں نے کہا کہ ہمیں اس دن سے کیا لینا دینااگر ہمیں اس دن کا کوئی فائدہ ہوتا تو آج ہم کام کرنے کی بجائے آفیسروں کی طرح گھروں میں بیٹھ کر آرام نہ کر رہے ہوتے ۔ قصور سے نمائندہ نوائے وقت کے مطابق آل پاکستان ٹریڈ یونین فیڈریشن ضلع قصور کے زیر اہتمام بلھے شاہ لائبریری ہال قصور میں جلسے کا انعقاد کیا گیا مقررین کا کہنا ہے کہ مزدوروں کی ماہانہ اجرت ایک تولہ سونا کے برابر کی جائے مہنگائی کو ختم کیا جائے۔ ورکرز ویلفیئر سکول کے پرنسپل عبدالرحمان اور ڈائریکٹر سوشل سکیورٹی گلبرگ کو فوراً معطل کیا جائے فیکٹریوں میں ٹھیکیداری نظام کو ختم کیا جائے۔ آل پاکستان ٹریڈ یونین فیڈریشن ضلع قصور کے صدر کی قیادت میں بلدیہ سے للیانی اڈا تک ریلی نکالی گئی ریلی کے شرکاء نے بڑے بڑے بینرز اور کتبے اٹھا رکھے تھے جن پر مہنگائی اجرتوں میں اضافہ اور دیگر مطالبات درج تھے جبکہ قصور کی پاور لومز ٹیزیز، میونسپل کمیٹی قصور کوٹ رادھاکشن اور مزدوروں کی بڑی تعداد نے جلسے اور یلی میں شرکت کی۔ حافظ آباد سے نمائندہ نوائے وقت کے مطابق یوم مئی کے حوالے سے مختلف تنظیموں کی طرف سے چار ریلیاں نکالی گئیں میاں دا کوٹ سے پاور لومز مزدور یونین کی طرف سے صدر محمد زمان انصاری کی قیادت میں ریلی نکالی گئی پاکستان پیپلز پارٹی کی جانب سے سابق ایم پی اے ضلعی صدرملک محمد وزیر اعوان کی قیادت میں ان کے ضلعی دفتر سے نکالی گئی سنگت ڈوپلمنٹ فائونڈیشن کی جانب سے عنبرین بشیر اور ڈاکٹر نذر حسین کی قیادت میں ریلی نکالی گئی سی بی اے کی طرف سے نکالی گئی ریلی کی قیادت چئیرمین اسحاق کھوکھر اور ایپکا کے صدر نصراللہ ہنجرا نے کی اور شگاگو میں قتل ہونے والے مزدوروں کو خراج تحسین پیش کیا گیا۔ مختلف راستوں سے ہوتی ہوئیں پر امن طور پر اختتام پذیر ہو گئیں اور پولیس کی بھاری نفری ریلیوں کے ساتھ رہی ۔گوجرانوالہ سے نمائندہ خصوصی کے مطابق مزدوروں کے عالمی دن کے موقع پر مزدوروں کے ساتھ اظہار یکجہتی کرتے ہوئے ٹریفک وارڈنز نے اپنی ایک دن کی تنخواہ اور پھول مزدوروں میں تقسیم کئے گوجرانوالہ کے ٹریفک وارڈنز نے مزدوروں کے عالمی دن کے موقع پراجرت سے محروم ہونیوالے مزدوروں میں اپنی ایک دن کی تنخواہ اور پھول تقسیم کئے ۔ گکھڑمنڈی سے نامہ نگار کے مطابق پیپلز پارٹی ضلع و سٹی گوجرانوالہ کے زیراہتمام مشترکہ ریلی نکالی گئی جو ایمن آبادی گیٹ سے شروع ہو کر پرانے ریلوے اسٹیشن پر آکر اختتام پذیر ہوئی ، ریلی کی قیادت پی پی پی کے ضلعی صدر رائو اکرام علی خان ،ضلعی جنرل سیکرٹری چوہدری ارشاداللہ سندھو ،سٹی صدر لالہ اسداللہ پاپا ،شیخ اقبال ،ڈاکٹر شیر محمد علی انصاری ،مرزا اویس بیگ ،جاویدالحسن وڑائچ ،خالد حسین باجوہ،اقبال مہر ،الیاس نوید شہزاد ،ذوالفقار چیمہ ،رانا شہباز، شفقت رضا بھنڈر،آصف جٹ،مبین خان،ذکاء اللہ بریار ،سیٹھ مشتاق ،مرزا طاہر بیگ ،مشتاق بادل و دیگر نے کی۔ لاہور سے اپنے نامہ نگار سے حکومتی جماعت مسلم لیگ ن سمیت پیپلز پارٹی، تحریک انصاف و دیگر جماعتوں کے لیبر ونگز نے بھی جلسے جلوس نکالے۔سب سے بڑی ریلی آل پاکستان ٹریڈ یونین فیڈریشن کے زیر اہتمام ہمدرد سنٹر سے مزنگ چوک تک نکالی گئی۔ ریلی میں ہمدرد سنٹر کے مزدور، کوکا کولا، پی ایچ اے، ماڈل ٹائون سوسائٹی ، نیسلے پاکستان، حسن حبیب و دیگر اداروں کی مزدور یونینز کے کارکنوں نے شرکت کی۔ریلی میں ورکنگ ویمن آرگنائزیشن کی سینکڑوں خواتین کارکنوں نے بھی شرکت کی۔ویمن ورکرز اور ہوم بیسڈ ورکرز کی صدر آئمہ محمود نے ریلی کی قیادت کی۔ آل پاکستان ٹریڈ یونین فیڈریشن کی صدارت اسکے چئرمین سلطان خاں، صدر فضل واحد اور جنرل سیکرٹری آئمہ محمود نے کی۔ ورکنگ ویمن آرگنائزیشن کی ریلی میں خواتین رہنما آئمہ محمود ، سلمیٰ لیاقت ، بشریٰ تبسم ، نسیم انور اور صفیہ بی بی نے خواتین کو درپیش مسائل سے آگاہ کیا۔آئمہ محمود نے شرکا سے خطاب کیا۔ آل پاکستان ورکرز کنفیڈریشن،پاکستان ورکرز کنفیڈریشن کے زیر اہتمام جلسہ منعقد کیا گیا اور ریلی نکالی گئی۔ چیئرمین سلطان خان اور فضل واحد نے مزدوروں سے خطاب کرتے ہوئے کہا کہ آج حکومتی پالیسیوں اور قوانین پر عملدرآمد نہ ہونے سے ٹریڈ یونینز کمزور ہو رہی ہیں۔ صدر فضل واحد نے دنیا بھر کے مزدوروں کے ساتھ اظہار یکجہتی کرتے ہوئے کہا کہ آج پاکستان ریلوے بحالی کے سفر پر گامزن ہے۔ عوامی رکشہ یونین کے چیئرمین مجید غوری نے کارکنوں کی بڑی تعداد کے ہمراہ داتا نگر بادامی باغ کے رہائشی رکشہ ڈرائیور عبدالقیوم اور اس کے تین معصوم بچوں کی رسم قل میں شرکت کی اور شہیداء کے اہل خانہ و عزیز واقارب سے اظہار تعزیت کرنے کے بعد اعلان کیا کہ شہید عبدالقیوم عوامی رکشہ یونین کا سرگرم کارکن تھا اور اس کا رکشہ قسطوں پر تھا اس کے ذمہ کثیر رقم واجب الادا تھی یہ تمام قرضہ عوامی رکشہ یونین ادا کرے گی۔ آل پاکستان لیبر فیڈریشن پنجاب کے صدر میاں سلیم اختر نے کہا کہ شکاگو کے محنت کشوں نے جن مسائل کے حل کیلئے قربانیاں دیں تھیں پاکستان کے محنت کشوں کو آج انہی مسائل کا سامنا ہے۔</TEXT>
