<DOCNO>330651</DOCNO>
<HL>ڈرگ رولز 2017ئکیخلاف میڈیکل سٹورز مالکان کی شٹر ڈاؤن ہڑتال ، مظاہرے ریلیا ں دھرنے</HL>
<AUTHOR>روزنامہ پاکستان</AUTHOR>
<DATELINE> Pakistan 2017-02-14 06:19:44+05</DATELINE>
<TEXT>ملتان(وقائع نگار228جنرل رپورٹر 228نمائندگان) ڈرگ رولز 2017کیخلاف کیمسٹ اینڈ ڈرگسٹ ایسوسی ایشن کی اپیل پرملتان ڈویژن کے تمام شہروں میں میڈیکل سٹور ز مالکان نے(بقیہ نمبر39صفحہ12پر ) شٹرڈاؤن ہڑتال کی احتجاجی مظاہرے ، ریلیاں اور دھرنے دئیے گئے میڈیکل سٹورز کی بندش کے باعث مریض ادویہ کے حصول کیلئے خوار ہوتے رہے نشتر روڈ ، گھنٹہ گھر کینٹ ، چونگی نمبر14، گلگشت ، ممتاز آباد ، چونگی نمبر6، گول باغ عیدگاہ ، دولت گیٹ ، حرم گیٹ ، بوہڑ گیٹ ، دہلی گیٹ ، پاک گیٹ ، شاہ رکن عالم ، نیو ملتان ، رشید آباد ، چوک قذافی ، وہاڑی روڈ ، قادر پورراں ، مخدوم رشید ، پرانا شجاع آباد روڈ ، ولایت آباد چوک ، سدوحسام روڈ ، نواں شہر ، چوک فوارہ ، شجاع آباد اور جلال پور پیروالاس سمیت دیگر علاقوں میں قائم میڈیکل سٹورز احتجاج بند رکھے گئے سیمپل (ناٹ فارسیل ) مریضوں کو فروخت کیے جاتے رہے شہر میں چند ایک میڈیکل سٹورز کھلے رہے یا نجی ہسپتالوں کے اندر واقعہ فارمیسی پر مہنگے داموں ادویات فروخت ہوتی رہیں اور محکمہ صحت کی ڈرگ برانچ مکمل طور پر خاموش تماشائی بنی رہی ۔ کیمسٹ اینڈ ڈرکیسٹ ایسوسی ایشن کے حکومتی پالیسیوں کے خلاف چوک گھنٹہ کو پر شدید احتجاج کیا اور ریلی بھی نکالی ۔دریں اثنائڈرگ رولز2017کے خلاف دوا ساز کمپنیوں کے مالکان‘ میڈیکل سٹورز ‘ہول سیل ڈیلرز‘ ریٹیلرز نے نواں شہر چوک پر 2گھنٹے سے زائد احتجاجی دھرنا دیا اور حکومت کے خلاف نعرے بازی کی ۔ملتان شہر سمیت پنجاب بھر میں مینو فیکچرنگ پلانٹس‘ ہول سیل کیمسٹ ‘ریٹیلرز شاپس اور میڈیکل سٹورز مکمل طور پر بند رہے ‘گھنٹہ گھر میڈیسن مارکیٹ‘ نشتر میڈیسن مارکیٹ اور شہر کے دیگر علاقوں سے آنے والے میڈیکل سٹورز و ادویہ ساز کمپنیوں کے مالکان نے گھنٹہ گھر چوک سے نواں شہر تک احتجاجی ریلی بھی نکالی اور احتجاجاً اپنے کاروبار مکمل طور پر بند رکھے احتجاجی مظاہرین سے خطاب کرتے ہوئے ہول سیل کیمسٹ کونسل کے صدر اختر بٹ اور شیخ نعیم نے کہا کہ پورے پنجاب میں فارما سے منسلک مختلف اضلاع میں مسلسل پر امن احتجاج ریکارڈ کروا رہے ہیں لیکن حکومت کی جانب سے مایوسی کے بعد انتہائی قدم اٹھانے پر مجبور ہوئے ہیں۔‘دھرنا کے شرکاء سے محمد حسین سندھو‘ اظہر بلوچ‘ چوہدری ضیاء‘ ملک کامران نذیر‘ عابد پیرزادہ‘خواجہ ارشاد‘ محبوب اعوان‘ خواجہ محمد فاروق‘ شیخ فیصل‘ اخلاق سومرو‘ سلیم اقبال‘ عتیق الرحمن‘ چوہدری عاشق علی‘ حاجی لطیف‘ عرفان الحق حقانی‘ شیخ اعجاز حیدر‘ جاوید حنیف‘ مسعود شیر‘ جمشید علی‘محمد ناصر‘ سلمان بٹ‘ دلشاد علی اعوان‘ اشفاق ابراہیم‘ فیصل ودیگر نے بھی خطاب کیا۔ ڈی ایس پی ربنواز تلہ سے مذاکرات کے بعد چوک نواں شہر سے احتجاجی دھرنا ختم کردیا گیا۔شجاع آباد سے نمائندہ خصوصی کے مطابقڈرگ رولز کے خلاف شجاع آباد میں بھی مکمل ہڑتال کی گئی سار ا دن میڈیکل سٹور بند رہے میڈیکل سٹور مالکان نے ڈرگ رولز 17کو کالا قانون قرار دیا کیمسٹ اینڈ ڈرگ ایسوسی ایشن کے رہنما خواجہ عبدالغفار نے کہا کہ ہماری غیر معینہ مدت کیلئے ہڑتال جاری رہے گی ہمارے ساتھ یونانی اور ہربل اور ڈینٹس اور کوالیفائڈ ڈاکٹر بھی ہماری ہڑتا ل میں شامل ہیں۔بدھلہ سنت سے نامہ نگار کے مطابق پنجاب ڈرگ رولز ترمیمی آرڈیننس 2016کی منظوری کے خلاف تمام میڈیکل سٹور مالکان نے ایک احتجاجی مظاہرہ بدھلہ سنت چوک پر کیا گیا جسمیں احتجاجی مظاہرین نے پلے کارڈ اٹھا رکھے تھے جن پر نعرے درج تھے احتجاج مظاہرین میں چوہدری محمد اقبال،محمد الیاس چوہدری،میاں منور شہزاد،محمد یاسین ،ڈاکڑ کامران،زاہد اقبال،ڈاکڑ محمد ارشد و دیگر شامل تھے اس موقع پر مریض شدید پریشان نظر آئے۔خانیوال سے بیورونیوز نمائندہ پاکستان کے مطابق گزشتہ رو ز پنجا ب بھر کی طر ح ڈسٹرکٹ ڈرگ اینڈ کیمسٹ ایسو سی ایشن کی کا ل پر ضلع بھر کے تما م میڈیکل سٹو ر مکمل طور پر بند رہے جبکہ ضلع بھر کے میڈیکل سٹور کے مالکا ن نے چو ک سنگلا والہ میں احتجا جی کیمپ لگا یا اور احتجا جی مظاہر ہ بھی کیا احتجا ج کی قیا دت محمد طاہر، شیخ کامران ، ملک وقا ر ، محمدایاز نے کی جبکہ فیصل ندیم ، کا شف ، حمید ، شیخ امتیا ز ، محمد عارف ، زاہد ہراج ، مقصو د ہرا ج ، جہانگیر خان ، میاں عدنان ، رشید ، حاجی مختا ر ، محمد مظفر ، محمد اقبا ل ، اکمل شاہ ، ڈاکٹر محمد جمیل نے احتجا ج کر تے ہو ئے کہا کہ جب تک ان کے مطالبا ت تسلیم کا سلسلہ جا ری رہے گا۔کبیروالا سے نامہ نگار کے مطابق کیمسٹ اینڈ ڈرگسٹ ایسوسی ایشن کبیروالا نے گزشتہ روز ڈرگٹ ایکٹ 2017ء کے خلاف یوم احتجاج منایا ،تحصیل بھر میں ایلو پیتھک،ہومیو پیتھک اور ہر بل سٹور ز احتجاجاً مکمل طور پر بند رہے ۔چوک ٹاؤن ہال کبیروالا میں کیمسٹ اینڈ ڈرگسٹ ایسوسی ایشن کبیروالا کے زیر اہتمام احتجاجی مظاہرے میں مذکورہ تمام سٹورز مالکان نے شرکت کی ۔اس موقع پر کیمسٹ اینڈ ڈرگسٹ ایسوسی ایشن کبیروالاکے صدر چوہدری ظفر اللہ ارائیں اور دیگر عہدیداران ملک الطاف حسین ،رانا محمد اقبال ،ملک غلام عباس ڈھڈی،رانا آصف منور،مرزا احتشام بیگ ،عمر اکمل، چوہدری علی ظفر اور دیگر نے خطاب کرتے ہوئے پنجاب حکومت کی جانب سے لاگو کئے گئے ڈرگ ایکٹ 2017ء کو میڈیکل سٹورز کے کالا قانون اور اس سے وابستہ لاکھوں افراد کا معاشی قتل قراردیتے ہوئے حکومت سے مطالبہ کیا کہ مذکورہ ترمیمی ایکٹ فوری طور واپس لیا جائے۔عبدالحکیم سے نامہ نگار کے مطابق کیمسٹ اینڈ ڈرگسٹ ایسوسی ایشن عبدالحکیم کا ڈرگ ایکٹ میں ترامیم کے خلاف ہڑتال واحتجاج مطالبات کے حق دربارحضرات سلطان عبدالحکیم تا غوثیہ چوک عبدالحکیم تک ریلی نکالی ۔سرائے سدھو نمائندہ خصوصی کے مطابق حکومت کی جانب سے جاری گئے ترمیمی ڈرگ ایکٹ 2017کے خلاف سرائے سدھو فارما ایسوسی ایشن کی جانب سے گذشتہ روز مکمل ہڑتال کی گئی اور احتجاج کیا گیا اس موقع پر ڈاکٹر اشتیاق احمد صدر فارما ایسوسی ایشن سرائے سدھو اور جنرل سیکریٹری ساجد رضا ودیگر نے کہا یہ ایکٹ ایک سوچی سمجھی سازش ہے اس کو فوری طور واپس لیا جائے۔باگڑ سرگانہ سے نمائندہ پاکستان کے مطابقدیگرشہر وں کی طرح ،باگڑ سرگانہ،کوٹ اسلام، اورگرد ونواح میں بھی میڈیکل سٹورز ایسوسی ایشن کا بھر پوراحتجاج جاری مکمل ہڑتال کے باعث تمام میڈیکل سٹورزبندرہے اُس وقت تک ہڑتال جاری رہے گی جب تک حکومت ہمارے مطالبات منظور کرکے ڈرگ ایکٹ کا اپنا ظالمنانہ ا ورغیرمنصفانہ فیصلہ واپس نہیں لیتی جس کی وجہ سے چھوٹے میڈیکل سٹور بند ہوجائیں گے اور لاکھوں میڈیکل سٹورمالکان اس ایکٹ کی بھینٹ چڑھ جائیں گے۔کچا کھوہ سے نمائندہ پاکستان کے مطابقکچاکھوہ میں حکومت پنجاب کے منظورکردہ ڈرگ ایکٹ بل کے خلاف پنجاب بھر کی طرح کچاکھوہ میں بھی میڈیکل سٹور مالکان نے شٹر ڈاؤن ہڑتال کی جبکہ ڈاکٹرز مریضوں کا چیک اپ کرتے رہے لیکن مریضوں کو انسانی ادویات حاصل کرنا مشکل ہی نہیں ناممکن ہوگیا ۔تلمبہ سے نمائندہ خصوصی کے مطابق روز تلمبہ میں میڈیکل سٹورمالکان نے کیمسٹ اینڈڈرگ ایکٹ ترامیم کے خلاف مکمل شٹرڈاؤن ہڑتال کی اورشدیداحتجاج کیا۔اس موقع پر تلمبہ میڈیکل ایسوسی ایشن کے صدر ڈاکٹرتنویر،جنرل ایکرٹری محمد شفیق،قیصراسلام و دیگر عہدیداران نے حکومتی اقدام کی شدیدالفاظ میں مذمت کی ۔محسن وال سے نمائندہ پاکستان 228نامہ نگار کے مطابقپنجاب کے بیشتر شہروں کی طرح میاں چنوں میں کمسٹ اینڈ ڈرگسٹ ایسویشن کے درجنوں افراد نے میڈیکل سٹور بندکرکے ٹی چوک میں ترمیم ایکٹ کیخلاف احتجاجی مظاہرہ کرتے ہوئے حکومت کیخلاف شدید نعرے بازی کی اور حکومت کو فیصلہ واپس لینے کا مطالبہ کیا۔وہاڑ ی سے بیور و رپورٹ 228نامہ نگار کے مطابق ضلع بھر میں کیمسٹ اینڈ ڈرگسٹ ایسوسی ایشن وہاڑی کی شٹرڈاؤن ہڑتال ،احتجاجی مظاہرہ اور حکومت کے خلاف دھر نا ،میڈ یکل سٹورز بند ہونے کی وجہ سے مریضوں کو شدید مشکلات کا سامنا ،صحافیوں سے گفتگو کرتے ہوئے ضلعی صدر کیمسٹ ایسوسی ایشن کاشف قریشی نے کہا کہ پنجاب حکومت کی جانب سے محکمہ صحت نے ڈرگ رولز میں ایسی تبدیلیاں کی ہیں جس کی وجہ سے فارما انڈسٹری سے منسلک ہر شخص پریشان ہے ۔ جعلی ادویات کی مہم کی بجائے ہمیں ٹارگٹ کیا جا رہا ہے ۔قوانین بنانے کے لیے تاحال کسی سٹیک ہولڈر سے مشاورت نہیں کی گئی ۔گڑھا موڑ سے سپیشل رپورٹر کے مطابق دوسرے شہروں کی طرح گڑھا موڑ میں بھی ڈرگ ایکٹ کے خلاف میڈیکل ایسوسی ایشن گڑھا موڑ نے بھی مکمل طور پر میڈیکل سٹور بند کر کے احتجاج کرتے ہوئے کہا کہ غریب میڈیکل سٹور مالک دکانوں میں دو اے سی نہیں لگوا سکتا اور نہ ہی ڈرگ ایکٹ کے مطابق کام کر سکتے ہیں ۔لڈن سے نامہ نگار کے مطابقپنجاب حکومت کی طرف سے بنائے گئے ڈگر ایکٹ 2017کے خلاف صوبہ بھر کے دیگر شہروں کی طرح لڈن کے ڈرگسٹ اینڈ کیمسٹ ایسوسی سے منسلک افراد بھی سراپا احتجاج،شہر بھر کے میڈیکل سٹور بند کرکے احتجاجی ریلی نکالی ،حکومت کے ظالمانہ رویہ کے خلاف شدید نعرہ بازی بھی کی گئی ماچھیوال سے نامہ نگار کے مطابقکیمسٹ اینڈ ڈرگ ایسوسی ایشن کی جانب سے پنجاب حکومت کی نئی ڈرگ پالیسی کے خلاف ماچھیوال میں بھی تمام میڈیکل سٹور بند رہے مریضوں کو شدید مشکلات کا سامنا رہا کیمسٹ اینڈ ڈگر ایسوسی ایشن کے رہنماؤں فہیم جبار ، میاں اشرف ، راشد وحید ، محمد گلزار و دیگر نے پنجاب حکومت کی نئی ڈرگ پالیسی کو ظالمانہ اقدام قرار دیتے ہوئے فیالفور واپس لینے کا مطالبہ کیا ۔ٹبہ سلطان پور سے نمائندہ پاکستان کے مطابق ڈرگ ایکٹ2017میں ترمیم کے خلاف کیمسٹ ڈرگ ایسوسی ایشن پنجاب کی کال پر دوسرے شہروں کی طرح ٹبہ سلطان پور میں میڈیکل اسٹور مالکان نے متحدد ہوتے ہوئے شٹر ڈاؤن ہڑتال کی اور ایک احتجاجی ریلی نکالی احتجاجی ریلی کینچی چوک سے ہسپتال بازار تک نکالی مظاہرین نے ہاتھوں میں کتبے بھی اُٹھا رکھے تھے جس پر ڈرگ ایکٹ میں ترمیم کے خلاف الفاظ درج تھے احتجاجی ریلی سے صدر میڈیکل اسٹور ایسوسی ایشن ٹبہ سلطان پور ڈاکٹر چوہدری اشرف گجر ، چوہدری محمد عمران اشرف کمبوہ ، ڈاکٹر اکبر خان سندھڑ ، جنرل سیکرٹر ی عبدالرزاق گجر ، چوہدری مظفر سلطان کمبوہ نے خطاب کرتے ہوئے کہا کہہ ہم ڈرگ ایکٹ میں ترمیم کو نہیں مانتے۔گگو منڈی سے نامہ نگار کے مطابق ڈرگ رولز میں حالیہ ترامیم کے کے خلاف پنجاب کیمسٹ ایسوسی ایشن کی اپیل پر آ ج شہر کے تمام میڈیکل سٹور نے مکمل ہڑتال کی مین بازار ،ہسپتال بازار ،شیخ فاضل روڈ گرلز سکول بازار ،لر لب نہر اور نواحی اڈا مانا موڑ اور اڈا کواٹر ،چوک شاہ جنید اور دیگر علاقوں میں تمام میڈیکل سٹور ز کے شٹرز دن بھر ڈاؤن رہے۔بورے والا سے تحصیل رپورٹر کے مطابق دی آل بورے والا کیمسٹ اینڈ ڈرگسٹ ایسوسی ایشن کی کال پر بورے والا شہر اور گرد و نواح ساہوکا ،کچی پکی ،گگو منڈی ،مانا موڑ ،جملیرا ،شیخ فاضل ،لنڈو مسجد ،اڈا کوارٹر ،ڈلن بنگلہ اور دیوان صاحب کے میڈیکل سٹور ز کے مالکان نے پنجاب گورنمنٹ کے نئے ترمیمی ڈرگ ایکٹ کے خلاف مکمل شٹر ڈاؤن ہڑتال کی مریض دوائیوں کے حصول کے لیے سارا دن ذلیل و خوار ہوتے رہے۔دوکوٹہ سے نامہ نگار کے مطابق ڈرگ ایکٹ 1976میں تر میمی بل کے خلاف دوکوٹہ میں میڈیکل سٹور ما لکان نے مکمل ہڑتال کی اور حتجاجی ریلی نکالی صدر کیمسٹ ایسوسی ایشن ڈاکٹر محمد صادق ،جنرل سیکرٹری محمد شہزاد ،ڈاکٹر حاجی عبیدالرحمن ،مرزا رب نواز ،اور ڈاکٹر ساجد رحمن سمیت دیگر نے احتجاجی ریلی سے خطاب کرتے ہوئے کہا کہ پنجاب اسمبلی نے اسٹیک ہولڈر کو اعتماد میں لیے بغیر ڈرگ ایکٹ 1976کا ترمیمی بل منظور کیا جو میڈیکل کے شعبہ سے وابستہ لاکھوں خاندانوں کو قتل کرنے کے مترادف ہے ہم اس ترمیمی بل کو نا منظور کرتے ہیں۔میلسی سے نامہ نگار 228سپیشل رپورٹر 228نمائندہ پاکستان کے مطابق میلسی میں بھی میڈیکل سٹور مالکان نے مکمل ہڑتال کی ۔ ادویات کی فروخت بند رہی جس سے مریض سارا دن خوار ہوتے رہے۔ احتجاجی مظاہرے سے خطاب کرتے ہوئے ملک جمشید احمد، شاہد عزیز چوہدری محمد اسلم ، سمیت دیگر نے خطاب کرتے ہوئے کہا کہ ڈرگ ایکٹ میں ترمیمی ہزاروں افراد کو بے روز گار کرنے کی مترادف ہے۔ اگر حکومت نے ہمارے مطا لبات تسلیم نہ کئے تو غیر معینہ مدت ہڑتال کے ہمراہ احتجاج کا دائرہ وسیع کر دیں گئے۔ دنیاپورسے نامہ نگار کے مطابق دنیا پور میں بھی میڈیکل سٹور مالکان نے ڈرگ ایکٹ کے خلاف مکمل شٹر ڈاؤن ہڑتال کی جس سے مریضوں کو سخت پریشانی کا سامنا کرنا پڑا۔خان گڑھ سے نامہ نگار کے مطابقڈرگ رولز 2017 ڈرگ ایکٹ کے خلاف آج خان گڑھ کیمسٹ ایسوسی ایشن نے احتجاج کیا اور خان گڑھ میں غیر معینہ مدت کے لئے میڈکل سٹور بند رکھنے کا بھی اعلان کیا ایسوسی ایشن کے صدر رانا محمد سرور نے کہا ہے کہ ڈرگ رولز 2017ڈرگ ایکٹ ایک سیاہ قانون ہے اس کو فی الفور معطل کیا جائے۔قصبہ گجرات سے نامہ نگار کے مطابقکیمسٹ اینڈ ڈر گسٹ ایسوسی ایشن نے پورے ضلع میں ہڑتال کر دی اور میڈیکل سٹور ز بند کر دیے گئے کیمسٹ اینڈ ڈرگسٹ ایسوسی ایشن کی تنظیم کے ضلعی صدر سید امیر حسن کی کال پر قصبہ گجرات کیمسٹ اینڈ ڈرگسٹ ایسوسی ایش کی تنظیم کے صدر ارشاد کی زیر صدارت ریلی نکالی اس موقع پر محمد خورشید ،مظہر حسین ،ساجد علی ،محمد سلطان،عبدالرحمن،حاجی محمد بلال،محمد عمران ،مظہر ملک ،چوہدری مقبول ،محمد جاوید ،محمد سیف اللہ ،محمد سعید ،محمد انور ،ملک خادم حسین ،عبدالطیف اور محمد عرفان کے علاوہ درجنوں میڈیکل سٹور مالکان شامل تھے ریلی میں نئے ڈرگ ایکٹ کیخلاف نعرے بازی کی ۔کوٹ ادوسے تحصیل رپورٹر 228نامہ نگار کے مطابق کیمٹ ایسوسی ایشن کوٹ ادو کی جانب سے ترمیمی آرڈینس 2017کے خلاف تحصیل بھرمیں شٹرڈاؤن ہڑتال کی گئی اورتھانہ چوک پر احتجاجی مظاہرہ کیا گیا شرکاء نے ہاتھوں پینافلیکس اورپلے کارڈ اٹھارکھے تھے جن پر ان کے مطالبات درج تھے۔دریں اثنائمال روڈ لاہورکیمسٹ ایسوسی ایشن کے جلوس میں خود کش دھماکے سے قیمتی جانوں کے ضیاع پر کیمسٹ ایسوسی ایشن کوٹ ادو کا تھانہ چوک میں دھرنادیا اور پنجاب حکومت کے خلاف نعرے بازی بھی، اس موقع پر مظاہرین نے کہا کہ حکومت کی ہٹ دھرمی کی وجہ سے ایسے حلات پیدا ہوئے جس سے کئی قیمتی جینیں ضائع ہو گئیں ،انہوں نے کہا کہ حکومت جلد فیصلہ واپس لے،فیصلہ واپس نہ لینے تک احتجاج اور ہڑتال جاری رہے گی۔چوک سرور شہید سے نامہ نگار کے مطابقمیڈیکل سٹوریونین کی ہڑتال ، شہر کے تمام میڈیکل سٹور بند ،مطالبات کی منظوری تک میڈیکل سٹور بند رکھنے کا فیصلہ، تفصیل کے مطابق گزشتہ روز پنجاب ڈرگ ایکٹ 2017 کے خلاف چوک سرورشہید کے تمام میڈیکل سٹور بندرہے۔اور میڈیکل سٹور مالکان نے احتجاجی مظاہر ہ بھی کیا اور حکومت کے خلاف نعرے بازی کی اور کہا جب تک حکومت پنجاب ڈرگ ایکٹ 2017 واپس نہیں لیتی احتجاج جاری رہے گا۔ ملتان شٹرڈاؤن</TEXT>
