ترکی کا یوم جمہوریہ، صدر اور وزیر اعظم کی ترک عوام کو مبارک باد
اسلام آباد : وزیر اعظم عمران خان نے ترکی کے یوم جمہوریہ کے موقع پر طیب اردوگان اور ترک عوام کو مبارک باد دیتے ہوئے کہا ہے کہ ترکی نے موجودہ قیادت کے زیر اثر کئی شعبوں میں ترقی کی ہے۔ تفصیلات کے مطابق پاکستان کے سربراہ مملکت ڈاکٹر عارف علوی نے ترکی کے یوم جمہوریہ کے موقع پر ترک صدر طیب اردوگان اور عوام کو مبارک باد کے پیغام میں ترکی سے اظہار یکجہتی کیا۔ صدر مملکت ڈاکٹر عارف علوی کا کہنا تھا کہ ترکی کا بھائی اور گہرے دوست کی مانند احترام کرتے ہیں، آج کا پر وقار دن ترکی اور ترک عوام کی ترقی اور خوشحالی پر گامزن ہونے کا دن ہے۔ دوسری جانب پاکستان کے وزیر اعظم عمران خان نے بھی ترکی کے یوم جمہوریہ پر ترک عوام و طیب اردوگان کو ہدیہ تبریک پیش کرتے ہوئے کہا کہ پاکستان اور ترکی کی دوستی بے مثال اور کامیاب رہی۔ عمران خان صاحب کا کہنا تھا کہ مستقبل میں دو طرفہ تعلقات میں مزید مضبوطی کے خواہاں ہیں، برادر ممالک کے درمیان مثبت تعلقات ترقی کا بڑا زینہ ثابت ہوں گے۔ وزیر اعظم عمران خان کا کہنا تھا کہ ترکی نے موجودہ قیادت کے زیر اثر کئی شعبوں میں تیزی سے ترقی ہے، اطمینان ہے کہ ہمارے بڑے قومی جد و جہد میں ترک عوام ساتھ رہے۔ وزیر اعظم پاکستان نے اپنے پیغام میں کہا کہ ترک قوم بھی ہر مشکل اور چیلنج میں ہمارے شانہ بشانہ رہے، باہمی تعاون کی میراث تاریخی، مذہبی اور ثقافتی اعتبار سے گہری ہے، پاکستان اور ترکی نے مشترکا طور پر کئی محاذوں پر اکٹھے کام کیا ہے۔ عمران خان صاحب نے یوم جمہوریہ کے پیغام میں دعا کی کہ پاکستان اور ترکی ہمیشہ قائم رہیں۔ comments
