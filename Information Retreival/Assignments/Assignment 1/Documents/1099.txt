ٹی 10 لیگ کو بڑا جھٹکا: ٹائٹل اسپانسر کمپنی ہیرا گولڈ کی چیئر پرسن گرفتار
حیدر آباد دکن: ٹی 10 لیگ کو اب تک کا سب سے بڑا جھٹکا لگ گیا، بھارتی پولیس نے ٹی 10 لیگ کی ٹائٹل اسپانسر کمپنی ہیرا گولڈ کی چیئر پرسن کو گرفتار کر لیا۔ تفصیلات کے مطابق متنازعہ ٹی ٹین لیگ کو اب تک کا سب سے بڑا جھٹکا لگا ہے، بھارتی پولیس نے عالمہ نوہیرا شیخ کو گرفتار کر لیا ہے، پولیس نے گرفتاری کی تصدیق بھی کر دی۔ ہیرا گولڈ کی چیئر پرسن کی گرفتاری پر یو اے ای میں سرمایہ کار گھبراہٹ کا شکار ہو گئے بھارتی پولیس نے کہا ہے کہ عالمہ نوہیرا شیخ ہیرا گولڈ کی چیئر پرسن ہیں، ہیرا گولڈ کی چیئر پرسن کو حیدر آباد دکن میں گرفتار کیا گیا۔ ٹی ٹین لیگ کے پیچھے گھناؤنا کھیل کون کھیل رہا ہے؟ راز کھلنے لگے، ٹی ٹین لیگ کے چئیرمین کہتے تھے کہ بھارت میں ہیرا گولڈ کے خلاف کارروائی کی تصدیق نہیں ہوئی۔ بھارتی پولیس کے مطابق ہزاروں شہریوں نے ہیرا گولڈ کی پونزی اسکیم میں پیسے لگائے، دنیا بھر میں بھارتی شہریوں نے کمپنی میں سرمایہ کاری کی۔ ٹی 10 لیگ کی اسپانسر کمپنی کے خلاف بھارت میں فراڈ اسکیم کی تحقیقات جاری ہیں، ہیرا گولڈ کی چیئر پرسن کی گرفتاری پر یو اے ای میں سرمایہ کار گھبراہٹ کا شکار ہو گئے ہیں۔ خیال رہے کہ گزشتہ ماہ سیکڑوں بھارتی شہریوں نے ہیرا گروپ کے دفتر کے باہر احتجاج بھی کیا تھا۔ یہ بھی پڑھیں: متنازعہ ٹی 10 لیگ: آئی سی سی نے کل اجلاس طلب کر لیا رواں ماہ کے آغاز میں متنازعہ ٹی ٹین لیگ کو اس وقت ایک بڑا جھٹکا لگا تھا جب دبنگ خان کے بھائی اور مراٹھا عربینز کے مالک سہیل خان نے ٹی ٹین لیگ سے علیحدگی اختیار کرلی تھی۔ انٹرنیشنل کرکٹ کونسل نے بھی متنازعہ ٹی ٹین لیگ پر تحفظات کا اظہار کر دیا ہے، بی بی سی کے مطابق ٹی ٹین لیگ کے ایک ٹیم اونر کو بھی لندن میں منی لانڈرنگ کے الزام میں گرفتار کیا جا چکا ہے۔ comments
