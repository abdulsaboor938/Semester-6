<DOCNO>630617</DOCNO>
<HL>حکومت مزدور دوست پالیسی بنا کر محنت کش طبقے کے حقوق کے تحفظ کو یقینی بنائے، افتخار حسین</HL>
<AUTHOR>روزنامہ پاکستان</AUTHOR>
<DATELINE> Pakistan 2015-02-20 23:52:07+05</DATELINE>
<TEXT>لاہور(نمائندہ خصوصی )ہیومن رائٹس ویلفےئر فورم کے صدر افتخار حسین نے کہا ہے کہ حکومت مزدور دوست لیبر پالیسی بنا کر محنت کش طبقے کے حقوق کے تحفظ کو یقینی بنا دے تو پاکستا ن ترقی کی راہ پر گامزن ہو جائے گا ان خیالات کااظہار اُنہوں نے گزشتہ روز مقامی ہوٹل میں منعقدہ ایک تقریب سے خطاب کرتے ہوئے کیا ۔ وقت آگیا ہے کہ محنت کشوں اور مزدوروں کی فلاح و بہبود کیلئے عملی اقدامات کئے جائیں، مزدروں کو بہترین علاج و معالجے کی سہولیات فراہم کرنے کیلئے ملک بھر کے سوشل سیکورٹی ہسپتالوں کی اپ گریڈیشن کر کے جدید آلات کی فراہمی کو یقینی بنایا جائے، اُنہوں نے کہا کہ حکومت چائلڈ لیبر کا خاتمہ کرئے اور ہوم بیسڈ ورکرز خصوضاخواتین ورکرز کے استحصال کے خاتمے کیلئے قانون سازی کی جائے اور ملک میں نافذ لیبر قوانین کو جامعہ بنا کر ان پر عمل درآمد کو یقینی بنایا جائے کیونکہ مزدور طبقے کی خوشحالی میں ہی پاکستان کی ترقی مضمر ہے۔</TEXT>
