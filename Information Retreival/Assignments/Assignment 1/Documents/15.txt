نظرِ ثانی ایک آئینی راستہ ہے لیکن ہنگامہ آرائی قبول نہیں، فواد چوہدری
لاہور: وفاقی وزیرِ اطلاعات فواد چوہدری نے کہا ہے کہ نظرِ ثانی ایک آئینی راستہ ہے جو متاثرہ فریق کا حق ہے۔ تفصیلات کے مطابق وزیرِ اطلاعات فواد چوہدری نے کہا ہے کہ متاثرہ فریق کا حق ہے کہ وہ نظرِ ثانی کا آئینی راستہ اختیار کرے۔ توڑ پھوڑ، ہنگامہ آرائی قبول نہیں: فواد چوہدری سماجی رابطوں کی ویب سائٹ ٹویٹر پر اپنے پیغام میں وزیرِ اطلاعات نے کہا کہ نظرِ ثانی کی درخواست قانونی حق ہے جسے عدالت منظور کرتی ہے تاہم توڑ پھوڑ، ہنگامہ آرائی اور دھمکیاں ناقابلِ قبول ہیں۔ نظرثانی ایک آئینی راستہ ہے جو متاثرہ فریق کا حق ہے، تاہم توڑ پھوڑ، ھنگامہ آرائ اور دھمکیاں ناقابل قبول ہیں اور وزیر اعظم کے اعلان کے مطابق ایسے عناصر سے سختی سے نبٹا جائیگا۔ پاکستان ایک ایٹمی طاقت ہے اداروں کی استطاعت اور صلاحیت کے بارے میں غلط فہمی دور کر لیں ورنہ پچھتائیں گے — Ch Fawad Hussain (@fawadchaudhry) November 1, 2018  فواد چوہدری نے ٹویٹ کیا کہ کوئی بھی شخص قانون ہاتھ میں نہیں لے سکتا، وزیرِ اعظم کی ہدایت کے مطابق ریاست اپنی رٹ یقینی بنائے گی، ایسے عناصر سے سختی سے نمٹا جائے گا۔ یہ بھی پڑھیں: کوئی خوش گمانی میں نہ رہے کہ ریاست کمزورہے، اپوزیشن اور ادارے حکومت کے ساتھ ہیں، فواد چوہدری انھوں نے کہا کہ پاکستان ایک ایٹمی طاقت ہے، اداروں کی استطاعت اور صلاحیت کے بارے میں غلط فہمی دور کر لیں ورنہ پچھتائیں گے۔ یاد رہے کہ گزشتہ روز سپریم کورٹ نے مسیحی خاتون آسیہ بی بی کی سزائے موت کالعدم قرار دیتے ہوئے انھیں بری کر دیا ہے۔ comments
