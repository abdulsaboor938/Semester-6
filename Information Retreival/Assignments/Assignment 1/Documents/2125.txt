ٹی 10 لیگ کی مشکلات میں مزید اضافہ، انگلش اور سری لنکن کرکٹ بورڈز نے بھی تحفظات کا اظہار کر دیا
لاہور: شارجہ میں ہونے والی ٹی 10 لیگ کی مشکلات میں مزید اضافہ ہو گیا ہے، انگلش اور سری لنکن کرکٹ بورڈز نے بھی اپنے تحفظات کا اظہار کر دیا۔ تفصیلات کے مطابق انگلش اور سری لنکن کرکٹ بورڈز نے شارجہ میں ہونے والی ٹی ٹین لیگ پر تحفظات ظاہر کر کے لیگ کے لیے ایک اور مشکل کھڑی کر دی۔ ٹی ٹین لیگ کے خلاف آئی سی سی میں شکایت کی جائے گی انگلش اور سری لنکن کرکٹ بورڈز نے فیصلہ کیا ہے کہ ٹی ٹین لیگ کے خلاف انٹرنیشنل کرکٹ کونسل (آئی سی سی) میں شکایت درج کی جائے گی۔ ٹی ٹین لیگ ہر گزرتے دن کے ساتھ مسائل کا گڑھ بنتی جا رہی ہے، لیگ کے مرکزی اسپانسر کے خلاف بھارتی اخبار مشکوک کردار کی خبروں سے بھرے ہیں۔ خیال رہے کہ لیگ کے مرکزی اسپانسر پر سرمایہ کاروں کے پیسے کھانے کا الزام ہے، اب انگلینڈ اور سری لنکن بورڈز نے بھی تحفظات ظاہر کر دیے ہیں کہ ٹی 10 لیگ کرانے والے کون ہیں اور پیسا کہاں سے آیا۔ یہ بھی پڑھیں: ٹی 10 لیگ: چیئرمین پی سی بی کے تحفظات کا اب تک جواب نہیں مل سکا احسان مانی کہہ چکے ہیں کہ نہ تو لیگ کے مالک کا پتا ہے، نہ ہی آرگنائزر کاعلم ہے، یہ بھی واضح نہیں کہ پیسا کہاں سے آ رہا ہے، اس تناظر میں ورلڈ کپ سے قبل پاکستانی کھلاڑیوں کو تحفظ دینا ضروری ہے۔ چیئرمین پی سی بی کے تحفظات کا تا حال کوئی جواب نہیں دیا گیا ہے۔ قومی ٹیم کے سابق کھلاڑیوں نے بھی کہا کہ ٹی ٹین کوئی کرکٹ لیگ نہیں، ایسے فارمیٹ سے وہ مطمئن نہیں، آئی سی سی کو اس قسم کی کرکٹ لیگز پر نظر رکھنی چاہیے، اس قسم کی کرکٹ لیگز سے ورلڈ کلاس لیگز کو نقصان ہوتا ہے۔ comments
