<DOCNO>559075</DOCNO>
<HL>فیصل آباد ،ڈیرہ غازی خان اور گجرات میں 5 مجرموں کو پھانسی دیدی گئی</HL>
<AUTHOR>روزنامہ پاکستان</AUTHOR>
<DATELINE> Pakistan 2015-10-15 04:35:09+05</DATELINE>
<TEXT>فیصل آباد(اے این این) فیصل آباد ، ڈیرہ غازی خان اور گجرات میں قتل کے 5مجرموں کو جیلوں میں تختہ دار پرلٹکادیاگیا جبکہ 2 کی پھانسی روک دی گئی ہے۔سنیٹرل جیل فیصل آباد میں قتل کے ایک مجرم کو پھانسی دی گئی۔ مجرم غلام مصطفی نے2001میں ذاتی دشمنی پر ایک شخص کو قتل کیاتھا جبکہ مجرم عمران شبیر کی پھانسی صلح نامہ کے بعد روک دی گئی ۔ مجرم نے2000میں ذاتی دشمنی پر ایک شخص کو قتل کیاتھا۔ادھر ڈیرہ غازی خان سینٹرل جیل میں قتل کے ایک مجرم کو تختہ دار پرلٹکادیاگیا۔ مجرم محمد اسلم نے1996میں گھریلو تنازعہ پر بیوی کو قتل کیاتھا۔دوسری جانب گجرات کی ڈسٹرکٹ جیل میں قتل کے 3 مجرموں کو پھانسی دے دی گئی۔مجرم سلیمان اور شفیق نے ناصر محمود کو اغوا کے بعد 1998 میں جبکہ مجرم یونس نے ریاض کو دشمنی پر 2002میں قتل کیاتھا،مجرم سجاداحمد کی پھانسی راضی نامہ کے بعد موخر کردی گئی۔مجرم نے2001میں نواز کومعمولی تنازعے پر قتل کیاتھا۔ پھانسی</TEXT>
