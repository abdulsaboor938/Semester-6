<DOCNO>2617336</DOCNO>
<HL>پاکستان سمیت دنیا بھر میں بچوں پر تشدد کے خاتمے کاعالمی دن منایا گیا</HL>
<AUTHOR>اردو پوائنٹ</AUTHOR>
<DATELINE> Pakistan 2013-06-04 14:24:52+05</DATELINE>
<TEXT>اسلام آباد (اُردو پوائنٹ تازہ ترین اخبار۔آئی این پی۔ 4جون 2013ء ) پاکستان سمیت دنیا بھر میں منگل کو بچوں پر تشدد کے خاتمے کاعالمی دن منایا گیا۔اس دن کا مقصد بچوں پرذہنی،جسمانی اورجذباتی تشدد کے خلاف شعور بیدار کرنا ہے۔بچوں پر تشدد کے خلاف عالمی دن اقوام متحدہ کے ادارے یونیسف کے زیراہتمام منایا گیا۔ () یہ دن منانے کا مقصد بچوں پر تشدد کے خاتمے اور ان کے حقوق بارے آگاہی کو فروغ دینا ہے۔ اقوام متحدہ کے مطابق دنیا بھر میں کروڑوں بچے مختلف اقسام کے تشدد کا شکار ہیں۔گزشتہ دو دہائیوں میں بیس لاکھ سے زائد بچے جنگوں میں ہلاک ہو چکے ہیں۔جسمانی تشدد کے باعث ہر سال ایک کروڑ بچے کسی نہ کسی معذوری کا شکار ہو جاتے ہیں۔پاکستان میں بھی سکول کی عمر کے لاکھوں بچے تشدد کا شکار اور بنیادی حقوق سے محروم ہیں</TEXT>
