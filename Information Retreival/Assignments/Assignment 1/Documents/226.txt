سلمان اقبال کی کھیلوں میں دل چسپی کے پیش نظر مل کر باکسنگ لیگ کرانے کا فیصلہ کیا، عامر خان
لاہور: پاکستانی نژاد برطانوی باکسر عامر خان نے کہا ہے کہ اے آر وائی نیٹ ورک کے صدر اور سی ای او سلمان اقبال کی کھیلوں میں دل چسپی کے پیش نظر مل کر باکسنگ لیگ کرانے کا فیصلہ کیا۔ تفصیلات کے مطابق عامر خان نے کہا کہ صدر اور سی ای او اے آر وائی نیٹ ورک سلمان اقبال کی کھیلوں میں دل چسپی قابلِ قدرہے، سپر باکسنگ لیگ دنیا کی منفرد پروفیشنل لیگ ہوگی۔ کوئی بھارتی باکسر مجھے ہرا نہیں سکتا، چیلنج ہوا تو بھارت میں لڑنے کے لیے تیار ہوں: عامر خان بین الاقوامی شہرت یافتہ باکسر نے کہا کہ مارچ میں اپنی فائٹ کے بعد سپر باکسنگ لیگ کرائیں گے، لیگ ملتوی ہونے سے فرنچائزز کو اسپانسر کے لیے وقت مل جائے گا۔ باکسرز کو بھی تیاری کرنے کا وقت ملے گا، ملک بھر میں باکسرز کے ٹرائلز مکمل ہو چکے ہیں، پاکستان میں باکسنگ کا بے پناہ ٹیلنٹ موجود ہے۔ باکسر عامر خان نے کہا ’واہگہ بارڈر جا کر پریڈ دیکھ کر رونگٹے کھڑے ہو گئے، پاک فوج اور ینجرز کو سلام پیش کرتا ہوں، کوئی بھارتی باکسر مجھے ہرا نہیں سکتا، چیلنج ہوا تو بھارت میں لڑنے کے لیے تیار ہوں۔ یہ بھی پڑھیں: باکسر عامرخان برطانیہ سے براستہ دبئی پاکستان پہنچ گئے دریں اثنا باکسر عامر خان نے واہگہ بارڈر آمد کے موقع پر اے آر وائی نیوز سے گفتگو کرتے ہوئے کہا ’میں پاکستان کی خوب صورتی دیکھنے کے لیے آیا ہوں اور میری خواہش ہے کہ وزیرِ اعظم سے ملوں۔‘ وزیرِ اعظم عمران خان سے ملاقات کی خواہش ہے: باکسر انھوں نے عمران خان کو بہترین سیاست دان قرار دیتے ہوئے کہا ’کوشش کر رہا ہوں کہ وزیرِ اعظم عمران خان سے ملاقات ہو جائے، عمران خان پاکستان کے بہترین سیاست دان ہیں۔‘ خیال رہے کہ بین الاقوامی شہرت یافتہ پاکستانی نژاد باکسر غیر ملکی پرواز سے آج صبح لاہور پہنچے، انھوں نے پرواز میں موجود پاکستانی کرکٹر اظہر علی کے ساتھ تصویر بھی بنوائی، آسٹریلیا کے خلاف سیریز کے بعد اظہرعلی بھی اسی پرواز سے لاہور ایئر پورٹ پہنچے ہیں۔ comments
