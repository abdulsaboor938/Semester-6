سمندر پر بنایا جانے والا دنیا کا طویل ترین پُل کھول دیا گیا
بیجنگ: چین اور ہانگ کانگ کے مابین سمندری راستے پر تعمیر کیا جانے والا دنیا کا طویل ترین پُل 9 برس بعد آمد ورفت کے لیے کھول دیا گیا۔ تفصیلات کے مطابق دو ممالک (چین اور ہانگ کانگ) کی حکومتوں نے آمد و رفت کو مزید آسان بنانے کے لیے اس پروجیکٹ پر کام 9 برس قبل شروع کیا ویسے تو پُل کو 2016 میں مکمل ہونا تھا مگر کئی تنازعات کی وجہ سے اس کی تعمیر کے دورانیہ اور بجٹ میں اضافہ ہوا۔ پُل کی تعمیر پر پندرہ کھرب امریکی ڈالر کے اخراجات آئے جبکہ اس کو 9 برس کے عرصے میں مکمل کیا گیا، پروجیکٹ کی تعمیر کے دوران چین اور ہانگ کانگ کے 9 مزدور ہلاک ہوئے جن میں سے اکثر سمندر میں ڈوب کر ہلاک ہوئے۔  دنیا کا طویل ترین پُل تیار ہونے کے بعد چین کا صوبہ مکاؤ اور ہانگ کانگ کے دو مخصوص انتظامی علاقے چین کے مین لینڈ سے جڑ گئی، ماہرین کے مطابق پل کو قانونی اور سیاسی حصوں میں تقسیم کیا گیا ہے۔ مزید پڑھیں: چین میں دنیا کا بلند ترین پُل تعمیر منگل کے روز پُل کا افتتاح ہانگ کانگ میں کیا گیا جس کے بعد چین نے بھی اسے عوام کے لیے کھول دیا، حکام کے مطابق پُل پر کمرشل گاڑیاں اور مسافر بردار بسیںچلانے کی اجازت ہوگی جبکہ چھوٹی گاڑیوں کے ڈرائیورز کو خصوصی پرمٹ حاصل کرنا ہوگا۔  ہانگ کانگ یا چین سے پُل کا استعمال کرنے والے افراد کے لیے راستے میں دو امیگریشن مراکز بھی قائم کیے گئے جہاں مسافر اپنی دستاویزات کی جانچ پڑتال کروائیں گے۔ قبل ازیں دونوں ممالک کے شہری سمندری راستے کے ذریعے آمدورفت کرتے تھے جس کو طے کرنے میں تقریباً چار گھنٹے درکار تھے البتہ اب یہی مسافت 30 منٹ میں طے کرلی جائے گی۔  زوہائی مکاؤ پُل کی لمبائی 54 کلومیٹر ہے جو چین اور ہانگ کانگ کے 9 شہروں کو آپس میں جوڑے گا، ایک محتاط اندازے کے مطابق پُل کی تعمیر سے 70 ارب ڈالر کی بچت ہوگی اور یومیہ ہزاروں افراد استفادہ کریں گے۔ World’s longest sea crossing, Hong Kong-Zhuhai-Macao Bridge, officially opens. Check out what’s special about the mega project pic.twitter.com/9iAOI1OV5X — China Xinhua News (@XHNews) October 23, 2018   comments
