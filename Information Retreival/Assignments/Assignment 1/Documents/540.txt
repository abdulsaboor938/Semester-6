کراچی میں ایک بار پھر بجلی کا بڑا بریک ڈاؤن، کئی علاقے تاریکی میں ڈوب گئے
کراچی: شہرقائد میں ایک بار پھر بجلی کا بڑا بریک ڈاؤن ہوا، جس کے باعث کئی علاقے تاریکی میں ڈوب گئے۔ تفصیلات کے مطابق بجلی کے بڑے بریک ڈاؤن کے بعد کراچی کے مختلف علاقوں میں بجلی کی فراہمی اچانک معطل ہوگئی۔ کراچی کے علاقے بہادرآباد، گلشن اقبال اور گلستان جوہر سمیت کئی علاقوں میں بجلی معطل ہے۔ لیاقت آباد، ناظم آباد، جمشیدروڈ، جہانگیرروڈ، گلزار ہجری، شاہ فیصل، لانڈھی، کورنگی اور ملیر میں بھی بجلی بند ہے۔ بجلی کی بندش کے باعث شہریوں کو شدید مشکلات کا سامنا کرنا پڑ رہا ہے۔ کراچی میں بجلی کا ایک اور بڑا بریک ڈاؤن، بجلی کی فراہمی معطل شہروں نے انتظامیہ سے مطالبہ کیا ہے کہ مسئلے کو فوری طور پر حال کیا جائے تاکہ بجلی کی فراہمی ممکن ہوسکے۔ خیال رہے کہ گذشتہ دنوں ہی شہر قائد میں بجلی کا ایک اور بڑا بریک ڈاؤن ہوا تھا جس کے باعث شہر کے متعدد علاقوں میں بجلی کی فراہمی معطل ہوگئی تھی۔ ہائی ٹینشن لائن ٹرپ کر جانے سے کلفٹن، گزری، گارڈن، جیکب لائن، نارتھ کراچی، ناظم آباد اور سرجانی کے گرڈاسٹیشن نے بھی کام کرنا چھوڑ دیا، جس سے نارتھ کراچی، سرجانی ٹاؤن، ،نارتھ ناظم آباد، بفرزون ،بورڈ آفس میں بجلی بند رہی تھی۔ comments
