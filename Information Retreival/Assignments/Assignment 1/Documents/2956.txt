ڈیم فنڈ میں دل کھول کرعطیات دینے پر اہل کراچی کا شکریہ ، وزیراعظم عمران خان
اسلام آباد : وزیراعظم عمران خان نے ڈیم فنڈ میں دل کھول کرعطیات دینے پر اہل کراچی کا شکریہ ادا کیا اور کہا کہ ڈیم کے لیے مختص فنڈ ریز میں 76 کروڑ کے عطیات جمع ہوئے۔ تفصیلات کے مطابق وزیراعظم عمران خان نے سماجی رابطے کی ویب سائٹ ٹوئٹر پر اپنے پیغام میں ڈیم فنڈ کے لیے کراچی کےعوام کی سخاوت کا شکریہ ادا کرتے ہوئے کہا ڈیم فنڈ میں دل کھول کرعطیات دینے پر اہل کراچی کا مشکور ہوں، ڈیم کے لیے مختص فنڈ ریز میں 76 کروڑ کے عطیات جمع ہوئے۔ I want to thank the people of Karachi for their generosity in supporting the Dam Fund. Rs 76 crores were raised at this Dam fundraiser. — Imran Khan (@ImranKhanPTI) September 18, 2018  یاد رہے وزیرِاعظم عمران خان نے اپنے دورہ کراچی میں ڈیم فنڈز جمع کرنے کے سلسلے میں منعقدہ تقریب سے خطاب کرتے ہوئے کہا تھا کہ ہمارے پاس ڈیم کے لیے پیسا نہیں ہے جس کے لیے پورے ملک کو حرکت میں لانا ہوگا۔ وزیرِاعظم کا کہنا تھا کہ حکومت اکیلے ڈیم نہیں بنا سکتی، ہر پاکستانی کو شریک ہونا پڑے گا، پیسے آتے رہے تو 5 سال میں ڈیم بن جائے گا، ہم مہمند ڈیم پر بھی کام شروع کر رہے ہیں، ڈیموں سے سستی بجلی فراہم ہوگی پانی جمع ہوگا۔ انھوں نے کہا تھا کہ ہم سیاسی لوگ صرف 5 سال کے لیے آتے ہیں، ڈیم کے لیے سالانہ 30 ارب جمع کرنے ہیں، بجٹ سے ڈیم کی فنانسنگ نہیں ک سکتے، حکومت اور لوگ ایک ہو جائیں تو قوم بن جاتی ہے پھر کوئی چیز نا ممکن نہیں ہوتی۔ عمران خان کا کہنا تھا کہ چین میں 84 ہزار ڈیم ہیں، بھارت کے پاس 5 ہزار ڈیم ہیں، جب کہ ہمارے پاس صرف 150 ہیں، ڈھائی ماہ میں ملک کا 80 فی صد پانی دریاؤں میں نکل جاتا ہے، ہمیں اس پانی کی اسٹوریج کرنی ہے۔ comments
