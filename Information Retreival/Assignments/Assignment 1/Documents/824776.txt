<DOCNO>824776</DOCNO>
<HL>تحریک انصاف اور عوامی تحریک حکومت سے مذاکرات پر آمادہ</HL>
<AUTHOR>Dawn News</AUTHOR>
<DATELINE> Pakistan 2014-09-02 08:50:09+05</DATELINE>
<TEXT>حکومتی کمیٹی کیساتھ مذاکرات میں واضح پیشرفت نہیں ہوسکی، اسد عمر پاکستان تحریک انصاف کے رہنما اور حکومت کے ساتھ مذاکرات کرنے والی پی ٹی آئی کمیٹی کا حصہ اسد عمر کا کہنا ہے کہ آج ہونے والے حکومتی کمیٹی کے ساتھ مذاکرات میں واضح پیشرفت نہیں ہوسکی۔ انہوں نے کہا کہ حکومت سے کل ہونےوالے مذاکرات میں مثبت نتائج کاامکان ہے مذاکرات ختم، حکومتی ٹیم میڈیا سے گفتگو کیے بغیر روانہ حکومتی ٹیم کے تحریک انصاف کی ٹیم سے مذاکرات ختم ہو گئے ہیں۔ تحریک انصاف سے حکومتی ٹیم کے مذاکرات پی ٹی آئی کے رہنما جہانگیر ترین کی رہائش گاہ پر ہو رہے تھے۔ یہ واضح نہ ہو سکا کہ فریقین کسی بھی حتمی فیصلے تک پہنچ سکے ہیں یا مذاکرات کا یہ دور بھی بے نتیجہ ہی رہا ہے۔ حکومتی ٹیم کے تحریک انصاف کی ٹیم سے مذاکرات شروع حکومتی مذاکراتی ٹیم کے پاکستان تحریک انصاف کی تیم کے ساتھ مذاکرات شروع ہوگئے ہیں۔ ڈان نیوز کے مطابق حکومت اور تحریک انصاف کے مذاکرات جہانگیر ترین کی رہائشگاہ پر ہورہے ہیں۔ خیال رہے کہ شاہ محمود قریشی کی قومی اسمبلی میں تقریر کے بعد ان مذاکرات کے دوران کسی پیشرفت کی امید کی جارہی ہے۔ نواز شریف نے 11 مئی کو جمہوریت ڈی ریل کی، عمران خان عمران خان نے کہا ہے کہ وزیراعظم نواز شریف نے 11 مئی کو جمہوریت ڈی ریل کی۔ انہوں نے کہا کہ نواز شریف نے فوج کو بدنام کرنے کی کوشش کی ہے۔ ان کا کہنا ہے کہ میں نے چار حلقوں کی بات کی تھی کیوں کہ میں جانتا تھا کہ اگر یہ حلقے کھل گئے تو سب کچھ کھل جائے گا۔ نواز شریف نے کرپشن کیس پر گیلانی سے استعفے کا مطالبہ کیا تھا، عمران خان عمران خان نے شرکا سے خطاب میں کہا کہ نوازشریف نے کرپشن کیس پر گیلانی سے استعفے کا مطالبہ کیا تھا۔ انہوں نے کہا کہ یہاں نوازشریف نے اپنے لیے الگ اور عوام کیلیے الگ قانون بنالیا ہے۔ ان کے مطابق خودغرض اور بزدل ظلم کیخلاف کھڑےنہیں ہوتے جبکہ ٹی ٹوئنٹی میچ نہیں، لمبا چلنے والا مقابلہ ہے۔ موجودہ نظام سےایک خاص طبقہ فائدہ اٹھارہاہے،عمران خان عمران خان نے کہا کہ موجودہ نظام سے ایک خاص طبقہ فائدہ اٹھارہا ہے جبکہ لٹیروں کو پتہ ہے کہ نئے پاکستان میں وہ جیل چلےجائیں گے۔ انہوں نے کہا کہ حق نہ ملنے پر وہ سڑکوں پر آئے، یہ کون سا غیر جمہوری کام ہے؟ عمران خان نے کہا کہ پارلیمنٹ میں زہر اگلنے والے دو نمبر سیاست دان ہیں جبکہ اسمبلی کے ممبران کے چہروں پر خوف تھا۔ پانچ سو افراد کروڑوں پاکستانیوں کا خون چوس رہے ہیں، عمران خان پاکستان تحریک انصاف کے چیئرمین عمران خان نے اسلام آباد میں شرکا سے خطاب کرتے ہوئے کہا ہے کہ 500 افراد کروڑوں پاکستانیوں کا خون چوس رہے ہیں۔ انہوں نے کہا کہ 21 سال انہوں نے گراؤنڈ پر مقابلہ کیا لیکن مقابلے کا جیسا مزہ اب آرہا ہے پہلے نہیں ملا۔ تحریک انصاف کی کمیٹی جہانگیر ترین کے گھر پہنچ گئی پاکستان تحریک انصاف کی مذاکراتی کمیٹی حکومت سے مذاکرات کے لیے پی ٹی آئی کے سیکرٹری جنرل جہانگیر ترین کے گھر پہنچ گئی۔ ڈان نیوز کے نمائندے کے مطابق اس سے قبل حکومت کے ساتھ ہونے والی نشست کے دوران پی ٹی آئی کمیٹی نے حکومت کو چارٹر آف ڈیمانڈ پیش کیا گیا تھا۔ بعدازاں حکومتی کمیٹی نے اس حوالے سے وزیراعظم نواز شریف سے مشاورت کی تھی۔ تحریک انصاف پاکستان کی جنگ لڑ رہی ہے، شاہ محمود قریشی پاکستان تحریک انصاف کے رہنما شاہ محمود قریشی نے اسلام آباد میں دھرنے کے شرکا سے خطاب کرتے ہوئے کہا کہ تحریک انصاف پاکستان کی جنگ لڑ رہی ہے۔ انہوں نے کہا کہ تاریخ بتائے گی عمران خان کس قافلے کو لاہور سے لے کرنکلا تھا۔ انہوں نے کہا کہ ماورائے آئین کسی اقدام کوقبول نہیں کریں گے۔ نواز شریف نے سپریم کورٹ پر حملہ کروایا، قادری طاہر القادری نے کہا ہے کہ مسلم لیگ نواز کے کارکنوں نے نواز شریف کی ہدایت پر سپریم کورٹ پر حملہ کردیا۔ انہوں نے کہا کہ 1997 میں ہونے والے اس حملے پر نواز شریف کو سزا بھی دی گئی۔ ان کا کہنا تھا کہ تیرہ اکتوبر2011 کو نوازشریف نے پارلیمنٹ پر دھاوا بولا تھا۔ شاہراہ دستور پر جمہور کا راج ہوگا، قادری طاہر القادری نے کہا کہ شرکا اب یہاں تب تک رہیں گے جب تک حکمرانوں کو بےگھر نہیں کردیتے۔ انہوں نے کہا کہ شاہراہ دستور پر جمہور کا راج ہوگا انہوں نے عوام سےاپیل کی کہ چھترایاں اور شامیانے بھجوائے جائیں۔ انہوں نے کہا کہ راولپنڈی کے عوام دھرنے کے شرکا کے لئے بستر بھجوائیں۔ رکاوٹیں ختم کردو، لاکھوں دھرنے میں شامل ہوں گے، قادری طاہر القادری نے کہا کہ ملک بھر سے رکاوٹیں ختم کروادی جائیں، تین دن کے اندر لاکھوں لوگوں کا مجمع اسلام آباد پہنچ جائے گا۔ انہوں نے کہا کہ اگر تین دنوں میں لاکھوں کا سمندر جمع نہ ہوا تودھرنا ختم کردوں گا۔ دھرنا ختم کرنے کی افواہوں کو مسترد کرتا ہوں، طاہر القادری طاہر القادری نے دھرنا ختم کرنے کی افواہوں کو مسترد کرتے ہوئے کہا کہ شہباز، نواز کے استعفے کے بغیر نہیں جاؤں گا انہوں نے کہا کہ پوری قوم کو بتانا چاہتا ہوں کہ میں یہاں بیٹھا ہوں، ان کے استعفوں کے بغیر یہاں سے نہیں ہٹوں گا۔ بے نظیر بھٹو تحریک منہاج القرآن کی لائف ٹائم ممبر بنی تھیں، طاہرالقادری طاہر القادری نے کہا کہ بے نظیر بھٹو تحریک منہاج القرآن کی لائف ٹائم ممبربنی تھیں۔ انہوں نے کہا کہ خورشید شاہ کو اختلاف رائے کا حق ہے لیکن زبان درازی کا نہیں۔ طاہر القادری کی خورشید شاہ پر تنقید طاہر القادری نے خورشید کو سخت تنقید کا نشانہ بناتے ہوئے کہا کہ ان پر کرپشن کے کیسز ہیں اور وہ کرپشن کے سردار ہیں۔ انہوں نے پی پی پی کے شریک چیئرمین آصف علی زرداری سے درخواست کی کہ وہ خورشید شاہ کی زبان کنٹرول کریں۔ ن لیگ نے پی ٹی وی پر حملہ کروایا، طاہر القادری پاکستان عوامی تحریک کے سربراہ علامہ طاہر القادری نے الزام عائد کیا ہے کہ پی ٹی وی پر حملہ مسلم لیگ نواز نے کروایا۔ انہوں نے کہا کہ حملہ کرنے والوں کا تعلق ان کی جماعت سے نہیں تھا۔ انہوں نے کہا کہ شرکا سادہ لوگ ہیں، انہیں کیسے علم ہوگا کہ نشریات کس طرح بند ہوتی ہیں۔ الطاف حسین استعفوں کے فیصلے پر نظرثانی کریں، رحمان ملک پی پی پی کے سینئر رہنما رحمان ملک نے الطاف حسین سے استعفوں کے فیصلے پر نظرثانی کی اپیل کرتے ہوئے کہا کہ اس سے سیاسی بحران مزید سنگین ہوسکتا ہے۔ ڈان نیوز سے خصوصی گفتگو کرتے ہوئے انہوں نے کہا کہ وہ آج رات الطاف حسین سے اس حوالے سے فون پر گفتگو کریں گے۔ انہوں نے مزید کہا کہ بحران کے حل کا ابتدائی خاکہ تیار کرلیا گیا ہے ایم کیوایم کا جنرل ورکرز اجلاس کل شام تک ملتوی ملک کی موجودہ سیاسی صورت حال کے پس منظر میں انتہائی اہم سمجھے جانے والے متحدہ قومی موومنٹ کے جنرل ورکرز اجلاس کو کل شام تک کے لیے ملتوی کردیا گیا ہے۔ ڈان نیوز کے نمائندے کے مطابق اجلاس اب کل شام لال قلعہ گراؤنڈ میں ہوگا۔ خیال رہے کہ اس اجلاس کو متحدہ قومی موومنٹ کے قائد الطاف حسین نے طلب کیا تھا جس میں انہیں خصوصی خطاب کرنا تھا۔ 'حکومتی ٹیم سے آٹھ بجے بات چیت ہو گی' پاکستان تحریک انصاف کے نائب صدر مخدوم شاہ محمود قریشی نے ڈان سے بات چیت کرتے ہوئے کہا ہے کہ حکومت نے ان کے مطالبات پر مثبت جواب دیا ہے آج رات آٹھ بجے جہانگیر ترین کے گھر پر حکومتی ٹیم سے بات چیت ہو گی۔ ستر فیصد کام ہوچکا ہے، رحمان ملک پاکستان تحریک انصاف کے سیاسی جرگے کے ساتھ مذاکرات ختم ہوگئے جس کے بعد پاکستان پیپلز پارٹی کے رہنما رحمان ملک نے میڈیا سے گفتگو کرتے ہوئے عندیہ دیا ہے کہ '70 فیصد' کام ہوچکا ہے، باقی معاملات ۤگے لیکر چل رہے ہیں۔ ؎ مذاکرات کے دوران قرار پایا کہ رات 8 بجے حکومتی ٹیم اور تحریک انصاف کے درمیان مذاکرات ہوں گے۔ رحمان ملک نے حکومتی ٹیم سے درخواست کی کہ وہ اپنے رویے میں لچک کا مظاہرہ کریں جبکہ انہوں نے مذاکرات کی کامیابی کے لیے امید کا اظہار کیا۔ اس موقع پر سراج الحق نے کہا کہ حکومت سے کہوں گا اپنا رویہ مثبت کرے اورسخت الفاظ استعمال نہ کرے جبکہ مکمل بحران سے نکلنے کے لیے کچھ وقت اور لگے گا۔ ان کا مزید کہنا تھا کہ کامیابی یقینی ہے، مایوسی کا اندھیرا نہیں امید کی شمع روشن ہے تاہم وزراء کے تلخ بیانات سے مشکلات پیدا ہورہی ہیں۔ عمران خان دھرنے کے مقام پر پہنچ گئے تحریک انصاف کے سربراہ عمران خان بنی گالا سے دھرنے کے مقام پر پہنچ گئے اور یہاں سے کچھ دیر میں وہ شرکا سے خطاب کریں گے۔ زرداری اسلام آباد میں، پی پی اراکین اسمبلی کا اجلاس طلب پاکستان پیپلز پارٹی کے شریک چیئرمین آصف علی زرداری بدھ کی شام اسلام آباد پہنچ گئے ہیں اور انہوں نے ملکی سیاسی کی موجودہ بحرانی صورتحال کے پیش نظر پیپلز پارٹی کے اراکین قومی اسمبلی کا اجلاس آج سات بجے طلب کر لیا ہے۔ 'عوامی تحریک آج رات حکومت سے مذاکرات کرے گی' اپوزیشن کی جانب سے امیر جماعت اسلامی سراج الحق کی سربراہی میں قائم کئے گئے جرگے سے ملاقات کے بعد پاکستان عوامی تحریک ڈیڈ لاک ختم کرنے پر آمادہ ہو گئی ہے۔ عوامی تحریک کی کمیٹی آج رات دس بجے جرگے کی موجودگی میں حکومتی ٹیم سے مذاکرات کرے گی۔ قومی اسمبلی کا اجلاس کل تک ملتوی قائد حزب اختلاف خورشید شاہ کی تقریر کے بعد اسپیکر قومی اسمبلی ایاز صادق نے اجلاس کل(جمعرات) کی صبح گیارہ بجے تک ملتوی کردیا گیا۔ ‘شاہ محمود کی تقریر سے باہر بیٹھی جماعتوں میں دراڑ پڑ گئی’ خورشید شاہ نے کہا کہ تحریک انصاف سیاسی جماعت ہے لیکن عوامی تحریک سیاسی نہیں، شاہ محمود قریشی کی تقریر سے باہر بیٹھی جماعتوں میں دراڑ پڑ گئی ہے۔ سازش ابھی بھی ہو رہی ہے، خورشید شاہ قائد حزب اختلاف نے مولانا فضل الرحمان، خواجہ آصف اور دیگر سیاستدانوں کو مخاطب کرتے ہوئے کہا کہ تحمل سے کام لیں، ابھی بھی سازش ہو رہی ہے۔ ‘مولاناصاحب! میاں صاحب کے دوست بنیں، مشکلات نہ بڑھائیں ۔۔۔۔۔ خواجہ آصف صاحب جذبات سے کام نہ لیں’۔ شاہ محمود قریشی عوامی تحریک پر فرد جرم عائد کر کے چلے گئے، خورشید شاہ خورشید شاہ نے کہا کہ شاہ محمودقریشی عوامی تحریک پر فرد جرم عائد کر کے چلے گئے، شاہ محمودقریشی نے پارلیمنٹ پر حملے میں عوامی تحریک کو ذمہ دار ٹھہرایا۔ انہوں نے کہا کہ شاہ محمود قریشی کا اعتراف پارلیمنٹ کی فتح ہے، یہ وزیر اعظم کی نہیں پارلیمنٹ کی فتح ہے۔ آج پارلیمنٹ جیت گئی ہے، خورشید شاہ قومی اسمبلی میں قائد حزب اختلاف نے کہا ہے کہ آج یہ پارلیمنٹ جیت گئی ہے، اسپیکر صاحب ہم آپ کے فیصلے کو چیلنج نہیں کر سکتے، آپ نے جو فیصلہ کیا وہ پارلیمنٹ کے وقار اور جمہوریت کو مدنظر رکھتے ہوئے کیا۔ اس موقع پر انہوں نے فضل الرحمان کو تنقید کا نشانہ بناتے ہوئے کہا کہ آپ نے جاوید ہاشمی کا استقبال کیوں کیا، دہرا معیار نہیں ہونا چاہیے۔ انہوں نے کہا کہ اگر جاوید ہاشمی کو بولنے کی اجازت ملی ہے تو آج شاہ محمود قریشی کو بھی ملنی چاہیے تھی، ہم معاملات کے حل کی طرف جا رہے ہیں۔ شاہ محمود قریشی کے حوالے سے اسپیکر کی وضاحت اسپیکر ایاز صادق نے اپنی بات کلیئر کرتے ہوئے کہا کہ ان کے پاس آج حکومت اور اپوزیشن سے کچھ سینئر رہنما آئے جنھوں نے شاہ محمود قریشی کو بات کرنے کی اجازت دینے کی درخواست کی۔ انھوں نے کہا کہ پارلیمنٹ پر حملے کی ایف آئی آر درج کرادی گئی ہے۔ پارلیمنٹ کو ہلانے کے لیے جماعتیں استعفے دیتی ہیں، مولانا فضل الرحمان پارلیمنٹ کے مشترکہ اجلاس میں مولانا فضل الرحمان نے تحریک انصاف کی جانب سے استعفے دیئے جانے کو تنقید کا نشانہ بناتے ہوئے کہا کہ یہ جماعتیں پارلیمنٹ کو ہلانے کے لیے استعفے دیتی ہیں۔ انھوں نے کہا کہ جن ارکان سےجبری استعفےلئےگئےان کی تحقیقات کی جائے۔ دھرنےوالوں کولاہورسےکیوں آنےدیا؟ صاحبزادہ طارق اللہ پارلیمنت کے مشترکہ اجلاس میں اظہار خیال کرتے ہوئے صاحبزادہ طارق اللہ نے حکومت سے سوال کیا کہ کہ دھرنے والوں کو لاہور سے آنے ہی کیوں دیا گیا؟ انھوں نے کہا کہ پارلیمنٹ کی بےحرمتی کی ذمہ دارحکومت بھی ہے اور دھرنے دینے والےآئین شکن ہیں۔ ایم کیو ایم کے اراکین نے استعفے جمع کرانا شروع کردیئے متحدہ قومی موومنٹ کے ارکان اسمبلی نے اپنے قائد کی تقریر کے بعد نائن زیرو پر استعفے جمع کرانا شروع کر دیے ہیں۔ ایم کیو ایم کے قائد الطاف حسین نے کہا تھا کہ پارلیمنٹ کا مشترکہ اجلاس ڈھونگ ہے اور ایم کیو ایم کوئی رکن ایسی اسمبلیوں کا حصہ نہیں رہ سکتا۔ ان کا کہنا تھا کہ ہر گزرتے دن کے ساتھ غریبوں کے مسائل بڑھتے جارہے ہیں اور ایسی پارلیمنٹ لوگوں کے مسائل حل نہیں کرسکتی۔ انہوں نے کہا کہ ارکان پارلیمنٹ کو طرزعمل ٹھیک کرنے کیلئے ایک ہفتہ دوں گا اور اگر طرز عمل ٹھیک نہ ہوا تو استعفیٰ دے دیں گے۔ شاہ محمود کو تقریر کی اجازت دینے پر ہنگامہ عوامی نیشنل پارٹی کے رہنما عبدالنبی بنگش نے شاہ محمود قریشی کو اظہار خیال کی اجازت دینے پر شدید احتجاج کرتے ہوئے کہا کہ اسپیکر کو چاہیے تھا کہ وہ ان سے استعفوں پر پہلے بات کرتے۔ انہوں نے کہا کہ اگر تحریک انصاف کے اراکین مستعفی ہو گئے ہیں تو انہیں ایوان میں تقریر کی اجازت نہیں ملنی چاہیے تھی کیونکہ وہ اس کے ممبر نہیں ہیں۔ پی ٹی آئی اور پی اے ٹی کھوٹے سکے کے دو رخ ہیں،عبدالنبی بنگش عبدالنبی بنگش نے پارلیمنٹ کے مشترکہ اجلاس میں وزیراعظم نواز شریف کی حمایت میں بات کرتے ہوئے کہا کہ وہ صرف مسلم لیگ (ن) کے صدر نہیں ہیں بلکہ پورے ملک کے صدر ہیں۔ ان کا کہنا تھا کہ عمران خان کارکنوں کو چھوڑ کر خود بنی گالا میں عیاشی کر رہے ہیں۔ اسحاق ڈار کو بولنے نہ دیا گیا وفاقی وزیر اپنے خیالات کا اظہار کرنے کے لیے کھڑے ہوئے تاہم اراکین نے شور مچا کر انھیں بولنے نہ دیا۔ شاہ محمود کی تقریر کے بعد وزیر اعظم ایوان میں واپس آ گئے تحریک انصاف کے رہنما شاہ محمود قریشی کی تقریر ختم ہونے کے بعد وزیر اعظم نواز شریف ایوان میں واپس آ گئے جہاں وہ تقریر شروع ہونے سے پہلے ایوان سے چلے گئے تھے۔ قریشی نے پارلیمنٹ پر حملے کو کہنے کی حد تک غیر آئینی کہا، اچکزئی محمود خان اچکزئی نے اظہار خیال کرتے ہوئے کہا کہ شاہ محمود قریشی نے محض کہنے کی حدتک کہا ہے کہ پارلیمنٹ پرحملہ غیرآئینی ہے۔ ان کا کہنا تھا کہ پارلیمنٹ اورپی ٹی وی پر حملے کے خلاف ایوان میں قراردادلائی جائے۔ اسپیکر قومی اسمبلی نے شاہ محمود قریشی کو چیمبر میں بلا لیا پارلیمٹ کے مشترکہ اجلاس کے دوران شاہ محمود قریشی کی تقریر ختم ہونے کے بعد پی ٹی آئی کے اراکین ایوان سے چلے گئے، جبکہ اسپیکر قومی اسمبلی ایاز صادق نے شاہ محمود قریشی کو استعفوں کے معاملے پر اپنے چیمبر میں طلب کرلیا ہے۔ تحریک انصاف کے اراکین کے پارلیمنٹ سے جانے پر حکومتی اراکین کی جانب سے شدید شور اور غضے کا اظہار دیکھنے میں آیااور بعض اراکین نے کہا کہ پی ٹی آئی کے اراکین استعفے دیے بغیر ہی ایوان سے چلے گئے ہیں۔ 'دیکھ رہا ہوں جمہوریت کا دفاع کرنے والے بے صبرے ہورہے ہیں' پارلیمنٹ کے مشترکہ اجلاس میں پی ٹی آئی رہنما شاہ محمود قریشی کی تقریر کے دوران اراکین کی جانب سے شور اور مداخلت کی جارہی ہے۔ شاہ محمود قریشی نے ایوان میں شور پر جواب دیتے ہوئے کہا ہے کہ وہ دیکھ رہے ہیں کہ جمہوریت کا دفاع کرنے والے بے صبرے ہورہےہیں۔ انہوں نے سوال کیا کہ کیا گیارہ مئی کے انتخابات پر تمام سیاسی جماعتوں نے انگلیاں نہیں اٹھائیں۔ ان کا کہنا تھا کہ پاکستان کے عوام اس الیکشن کو مسترد کرچکے ہیں۔ 'اسلام آباد میں دھرنا کیا دیا دارالحکومت غزہ بن گیا' شاہ محمود قریشی نے کہا ہے کہ ریڈ زون میں آنے کا ڈر تھا کہ کہیں حالات کشیدہ نہ ہوجائیں۔ ان کا کہنا تھا کہ ہم اسلام آباد میں دھرنا کیا دیا، دارالحکومت غزہ بن گیا۔ ان کا کہنا تھا آنے سے قبل ہم نے کارکنوں سے یہ حلف لیا تھا کہ کوئی بھی سرکاری عمارت میں داخل نہیں ہوگا۔ شاہ محمود قریشی کا کہنا تھا کہ ہماری جماعت پرامن ہے، پارلیمنٹ پر حملہ کیسے کرسکتی ہیں۔ ان کا یہ بھی کہنا تھا کہ عوامی تحریک نے بھی پرامن جمہوری جدوجہد کا یقین دلایا۔ ان کا کہنا تھا کہ اسلام آباد آنے دیا ہم شکریہ ادا کرتے ہیں، لیکن لاشیں پر کس کا شکریہ ادا کریں۔ انہوں نے کہا کہ آج شام چار بجے اپنی سفارشات کے پیپر اپوزیشن کے جرگے میں پیش کریں گے۔ انہوں نے کہا کہ آج شام چار بجے اپنی سفارشات کے پیپر اپوزیشن کے جرگے میں پیش کریں گے۔ ان کا کہنا تھا کہ سیاسی اختلافات ہوسکتے ہیں، لیکن پاکستان کی خوشحالی پر کوئی اختلاف نہیں۔ شاہ محمود قریشی کی تقریر کے دوران شیریں مزاری آنکھیں بند کیے ہوئے ہیں۔ بولنے والوں کو سنا جائے، خورشید شاہ شاہ محمود قریشی کی تقریر کے دوران اراکین کی جانب سے مداخلت پر اپوزیشن لیڈر سید خورشید شاہ نے کھڑے ہو کر ایوان کو مخاطب کرتے ہوئے کہ جو بول رہے ہیں، انھیں سنا جائے۔ خورشید شاہ کا کہنا تھا کہ ہمیں ایوان کے تقدس کا خیال رکھنا چاہیے۔ 'گھر جلانے نہیں بچانے آئے ہیں' پارلیمانی جماعتوں کے مشترکہ اجلاس سے خطاب کرتے ہوئے تحریکِ انصاف کے رہنما شاہ محمود قریشی نے کہا ہے مارشل لاء لگانے کی کوشش کی گئی تو ہم بھی مذمت کریں گے۔ ان کا کہنا تھا کہ ہم آج گھر کو جلانے نہیں، بلکہ بچانے کے لیے آئے ہیں۔ ان کا کہنا پارلیمنٹ کے فلور پر کہتا ہوں کہ دھرنا عوام کے اشارے پر دیا۔ قریشی کی تقریر کے دوران نواز ایوان سے غائب تحریک انصاف کے رہنما شاہ محمود قریشی کی تقریر کے دوران وزیراعظم نواز شریف اور وزیر داخلہ چوہدری نثار علی خان ایوان میں موجود نہیں ہیں۔ 'ہم جمہوریت کے خلاف ہیں نہ ہوں گے' پارلیمنٹ میں اظہارِ خیال کرتے ہوئے پی ٹی آئی کے رہنما شاہ محمود قریشی نے کہا ہے کہ ان کی جماعت جمہوریت کے خلاف ہے نہ ہی ہوگی۔ ان کا کہنا تھا کہ 'مجھے اس بات پر فخر ہے کہ میں عمران خان کی ٹیم کا حصہ ہوں'۔ انہوں نے کہا کہ کل انہوں نے بہت سے لوگوں کو سنا، لیکن وہ ایوان کا ماحول خراب کرنا نہیں چاہتے ہیں۔ ان کا کہنا تھا کہ سیاسی بحران اگر حل نہ ہوا تو تاریخ ہمیں ذمہ دار ٹہرائے گی۔ پارلیمنٹ میں انہوں نے ایک مرتبہ پھر اپنی جماعت کے مؤقف کا اعادہ کیا کہ گیارہ مئی کے عام انتخابات میں دھاندلی ہوتی تھی۔ ہمیں بھی یہ ایوان عزیز ہے، شاہ محمود قریشی پارلیمنٹ کے مشترکہ اجلاس میں پاکستان تحریکِ انصاف کے رہنما شاہ محمود قریشی نے اظہارِ خیال کرتے ہوئے کہا ہے کہ وہ آج ایوان میں اپنی جماعت کی نمائندہ کرنے کے لیے آئے ہیں، تاکہ ہم اپنا مؤقف پیش کرسکیں۔ ان کا کہنا تھا کہ دوسرے اراکین کی طرح ہمیں بھی یہ ایوان عزیز ہے۔ ان کا کہنا تھا کہ ایک طبقہ ایسا ہے جو جلتی پر تیل ڈال رہا ہے اور ایک معاملات کو بہتری کی جانب لے جانا چاہتا ہے۔ انہوں نے کہا کہ میری سیاسی تربیت میں محترمہ بے نظیر بھٹو کا ایک بڑا حصہ ہے۔ ان کا کہنا تھا کہ وہ آج اس لیے اس ایوان میں آئے ہیں کہ انہیں نے گزشتہ روز اراکین کے درد کو سنا۔ ان کا کہنا تھا کہ پی ٹی آئی کسی کو بھی جمہوریت کے خلاف اقدمات نہیں کرنے دے گی۔ دھرنا ختم کرنے کی خبریں جھوٹ ہیں، طاہر القادری پاکستان عوامی تحریک کے سربراہ ڈاکٹر علامہ طاہرالقادری نے اسلام آباد کے ریڈزون میں دھرنا ختم کرنے سے متعلق خبروں کی تردید کردی ہے۔ دھرنے کے شرکاء سے خطاب کرتے ہوئے ان کا کہنا تھا کہ اگر کوئی جانا چاہتا ہے تو جاسکتا ہے،لیکن میں یہاں بیٹھا ہوں اور اپنے کارکنوں کے لیے جان تک دینے کے لیے تیار ہوں۔ طاہر القادری کا کہنا تھا کہ ہمارے پاس جاگیردار اور سرمایہ کار نہیں ہیں، لیکن اللہ تعالیٰ نے مجھے بہت زیادہ طاقت دی ہے اور میں فولادی جسم کا مالک ہوں۔ قوم بہت جلد خوشخبری سنے گی، رحمان ملک سابق وزیر داخلہ رحمان ملک نے پارلیمنٹ ہاؤس کے باہر میڈیا سے بات کرتے ہوئے کہا کہ حکومت اور دونوں فریقین کے درمیان ڈیڈ لاک ختم ہوگیا ہے اور قوم بہت جلد خوشخبری سننے گی۔ انہوں نے کہا کہ مثالثی جرگہ آج کسی وقت بھی وزیراعظم کے ساتھ ملاقات کرے گا۔ تحریکِ انصاف میں جمہوریت نہیں ہے، آفتاب شیر پاؤ پارلیمنٹ کے مشترکہ اجلاس میں خیالات کا اظہار کرتےہوئے تحریک انصاف میں جمہوریت موجود ہی نہیں ہے اور عمران خان کو چاہیے کہ وہ پہلے اسمبلی کے رکن بننیں اور اس کے بعد وزیراعظم کے استعفے کی بات کریں۔ تحریکِ انصاف اور عوامی تحریک کو چاہیے کہ وہ وزیراعظم کے استعفیٰ کا خیال اپنے ذہنوں سے نکال دیں۔ ان کا کہنا تھا کہ عمران خان کو چاہیے کہ پہلے اپوزیشن لیڈر بننیں۔ ان کا یہ بھی کہنا تھا کہ تحریک انصاف کے الیکشن میں پیسے چلے ہیں۔ آفتاب خان شیر پاؤ نے اپنے خیالات کا اظہار کرتے ہوئے مزید کہا کہ اس ڈرامے میں جو اسکرپٹ ہے وہ پرانے پاکستان می کسی شخص نے لکھا تھا اور وہ سمجھ رہے تھے کہ آج بھی ہم نوے کے دور کے پاکستان میں اور دھاندلی کے الزامات لگا کر وزیراعظم کو استعفے پر مجبور کریں گے، لیکن آج ہم متحد ہیں۔ خیبرپختونخوا میں ڈھائی ہفتے سے حکومت نہیں، آفتاب شیر پاؤ اپنے خیالات کا اظہار کرتے ہوئے آفتاب خان شیر پاؤ کا کہنا تھا کہ صوبہ خیبر پختنونخوا ڈھائی ہفتے سے حکومت کے بغیر چل رہا ہے۔ ان کا کہنا تھا کہ تحریکِ انصاف کے جن اراکین نے استعفے پیش نہیں کیے، میں انہیں مبارک باد پیش کرتا ہوں۔ اس موقع پر ان کا کہنا تھا کہ ریاست کے ٹی وی چینل کی عمارت پر حملہ کرکے کیا تاثر دینے کی کوشش کی گئی۔ ہم اس کی مذمت کرتے ہیں۔ ان کا کہنا تھا کہ آج تک کسی سیاسی جماعت نے پی ٹی وی پر حملہ نہیں کیا۔ آفتاب شیر پاؤ نے کہا کہ وزیراعظم آج بھی اپنے عہدے پر ہیں اور مزید چار سال بھی قائم رہیں گے۔ انہوں نے کہا کہ دھاندلی کی تحقیقات کے لیے وزیراعظم سے استعفے کا مطالبہ عدلیہ پر عدم عتماد ہے۔ ان کا کہنا تھا کہ لوگ وزیراعظم سے کہتے ہیں کہ وہ دھاندلی کے ذریعے اقتدار میں آئے، لیکن ثبوت پیش نہیں کرتے۔ 'تمام اراکینِ اسمبلی جمہوریت کیلئے متحد ہیں' پارلیمنٹ کے مشترکہ اجلاس سے اپنے خیالات کا اظہار کرتے ہوئے آفتاب خان شیرپاؤ نے کہا ہے ہے کہ یہ پارلیمنٹ کا تقدس ہے کہ ان حالات میں جب تمام راستے بند ہیں، لیکن تمام اراکین پارلیمنٹ میں موجود ہیں۔ انہوں نے کہا کہ آج بھی تمام اراکینِ پارلیمنٹ جمہوریت کے لیے متحد ہیں۔ ان کا کہنا تھا کہ ہم حکومت میں نہیں ہیں، لیکن اپوزیشن میں رہتے ہوئے بھی اپنا کردار ادا کرتے رہیں گے تاکہ ملک کو اس سیاسی بحران سے باہر نکالا جائے۔ کیا پارلیمنٹ کو قبرستان کو بنانا چاہتے ہو؟حاصل بزنجو سینیٹر حاصل بزنجو نے اجلاس میں اظہارِ خیال کرتے ہوئے کہا طاہر القادری اپنے کارکنوں کو کفن پہننے اور قبریں کھودنے کا کہتے ہیں، کیا وہ پارلیمنٹ کو قبرستان بنانا چاہتے ہیں۔ انھوں نے کہا کہ قبریں بنانےوالوں کی سیاست کو ہم پارلیمنٹ کےاندردفن کریں گے۔ حاصل بزنجو نے کہا کہ اگر نواز شریف کو نہیں مانتے تو نہ مانیں، میں بھی نہیں مانتا، لیکن اخلاق کا ایک دائرہ ہوتا ہو اور سیاسی اخلاقیات کے بغیر سیاست نہیں ہوتی۔ انھوں نے کہا کہ سیاسی اخلاقیات کا پہلا اصول یہ ہے کہ سیاسی مخالف کی ذاتی کردار کشی نہیں کی جانی چاہیے۔ حاصل بزنجو نےعمران خان اور طاہر القادری کی جانب سے وزیراعظم کو گریبان سے پکڑ کر باہر نکالنے کے بیانات پر تنقید کرتے ہوئے کہا کہ اس بیان کے بعد پاکستان کی سیاسی جماعتیں آپ کا ساتھ نہیں دیں گی۔ سیاست میں گالم گلوچ نہیں ہوتی بلکہ بات چیت ہوتی ہے۔ انھوں نے تحریک انصاف اور عوامی تحریک کے قائدین کو مخاطب کرتے ہوئے کہا کہ وہ صبر وتحمل سے کام لیں ، یہ ملک جتنا میاں محمد نواز شریف کا ہے، اتنا ہی آپ کا اور ہر پاکستانی کا ہے۔ آخر میں حاصل بزنجو نے اسلام آباد میں احتجاج کرنے والی جماعتوں کو مخاطب کرتے ہوئے کہا کہ آئیں اکٹھے ہو کر پاکستان کوغربت، جہالت اور بیروزگاری سے نکالیں، آپ کی بڑی مہربانی ہوگی۔ یہ ہمارا جمہوری رویہ ہے کہ مظاہرین کو یہاں آنےدیا، حاصل بزنجو سینیٹر حاصل بزنجو نے اجلاس میں اظہارِ خیال کرتے ہوئے کہا کہ میں نےاتنا آرام دہ لانگ مارچ کبھی نہیں دیکھا۔ ان کا کہنا تھا کہ کہیں لانگ مارچ ناشتہ کر رہا ہے، کہیں لنچ کر رہا ہے اور کہیں ڈنر۔۔۔۔ یہ لانگ مارچ نہیں ہوتا۔ انھوں نے کہا کہ یہ کہا جا رہا ہے کہ پاکستان بہت بڑی مشکل میں پھنس گیا ہے، لیکن ہم کسی مشکل میں نہیں ہیں۔ حاصل بزنجو نے کہا کہ پولیٹکس پولیٹیکل پارٹیز کےساتھ ہوتی ہے۔ پارلیمنٹ جلانے کے بعد پولیٹیکل پارٹیز اکٹھی ہوتی ہیں، لیکن آج جبکہ پارلیمنٹ کو چیلنج کیا گیا ہے تو تمام پولیٹیکل پارٹیز دائیں بائیں اس کی حفاظت کے لیے کھڑی ہیں۔ ان کا کہنا تھا کہ آئین کوچیلنج کرنےوالوں کے خلاف تمام سیاسی جماعتیں متحد ہیں۔ انھوں نے طاہر القادری کو مخاطب کرتے ہوئے کہا کہ سانحہ ماڈل ٹاؤن کو بہانہ بنا کر پارلیمنٹ پر چڑھائی کرنے کی اجازت نہیں دی جائے گی۔ آئین کسی فرد یا قومی اسمبلی کا نہیں ہوتا، آئین ریاست کا ہوتا ہے اور آئین کی مخالفت کامطلب ہے پاکستان کی مخالفت۔ حاصل بزنجو نے کہا کہ برطانیہ کےآئین کوہاتھ تولگائیں عوام آپ کےٹکڑےکردیں گے، لیکن یہاں کھلے عام دھرنوں اور جلسوں میں کہا جا تا ہے کہ ہم اس ناجائز پارلیمنٹ کو نہیں مانتے۔ 'وزیراعظم کا استعفیٰ ایوان کی توہین ہوگی' اے این پی کے رہنما نے کہا ہے کہ وزیراعظم کسی صورت استعفیٰ نہیں دیں گے اور پارلیمنٹ نواز شریف کے ساتھ کھڑی ہے۔ ان کا کہنا تھا کہ نواز شریف کا استعفیٰ پارلیمنٹ کے ایوان کی توہین ہوگی۔ 'کے پی حکومت الیکشن نہیں سلیکشن سے بنی ہے' پارلیمنٹ کے مشترکہ اجلاس سے اظہارِ خیال کرتے ہوئے زاہد خان نے کہا ہے کہ کے پی میں تحریکِ انصاف کی حکومت الیکشن نہیں بلکہ سلیکشن سے بنی ہے۔ ان کا کہنا تھا کہ خیبر پختونخوا میں انتخابی نتائج جمہوریت کے لیے تسلیم کیے۔ ان کا کہنا ہے ملک میں اٹھارہویں ترمیم کو ختم کرنے کی کوششیں ہورہی ہیں اور اسٹیبلیشمنٹ نے اس کو دل سے تسلیم نہیں کیا۔ تحریک انصاف کے اراکین کی آمد پاکستان تحریک انصاف کے اراکین پارلیمنٹ کے مشترکہ اجلاس میں شرکت کے لیے پہنچ گئے۔ وزیراعظم نواز شریف پارلیمنٹ میں موجود ہیں 'امید ہے پارلیمنٹ کے اجلاس کا ثمر سامنے آئے گا' پارلیمنٹ کے مشترکہ اجلاس کے دوسرے دن اظہارِ خیال کرتے ہوئے عوامی نیشنل پارٹی کے رہنماء زاہد خان نے کہا ہے کہ امید ہے کہ پارلیمنٹ کے اس اجلاس کا ثمر سامنے آئے گا۔ ان کا کہنا تھا کہ اس وقت پوری قوم دھرنے میں الجھی ہوئی ہے اور میڈیا ان آئی ڈی پیز کو بھول گیا ہے جو آپریشن ضربِ عضب سے متاثر ہوکر نقلِ مکانی کرنے پر مجبور ہوئے۔ پارلیمنٹ کا مشترکہ اجلاس شروع اسپیکر ایاز صادق کی صدارت میں پارلیمنٹ کے مشترکہ اجلاس کے دوسرے دن کی کارروائی کا آغاز ہو گیا ہے۔ طاہر القادری اور عمران خان کا اکٹھا ہونا دانشمندی ہے، شیخ رشید پاکستان عوامی تحریک کے سربراہ شیخ رشید احمد نے میڈیا سے خطاب کرتے ہوئے کہا ہے کہ 31سال سے ملک میں شریف خاندان کی بادشاہی ہے اور انھوں نے ہمیں یرغمال بنایا ہوا ہے۔ ان کا کہنا تھا کہ امپائرکی انگلی سفید کوٹ میں ہے اور بس آخری5 اوورزکا میچ باقی ہے۔ شیخ رشید کا کہنا تھا کہ اس دھرنے میں مڈل کلاس لوگ شامل ہیں۔ ان کا کہنا تھا کہ حکومت نے 16 ماہ ضائع کر دیئے اور آنے والے دنوں میں الطاف حسین اورآصف زرداری اچھافیصلہ کریں گے۔ ان کا کہنا تھا کہ میں جب اسکول میں تھا تو نور خان رپورٹ کا حصہ تھا، محمود الرحمان کمیشن اور میمو گیٹ کی رپورٹ آج تک سامنے نہیں آئی۔ ان کا کہنا تھا کہ ایکسپریس ٹرین مسافروں کا انتظار نہیں کرتی۔ 'اٹھارہویں ترمیم کے ذریعے وزیراعظم کو پارلیمنٹ کا جوابدہ بنایا' سابق وزیراعظم یوسف رضا کیلانی نے کہا ہے کہ پیپلز پارٹی نے اٹھارہویں ترمین کو منظور کرکے اس کے ذریعے وزیراعظم کو پارلیمنٹ کا جوابدہ بنایا۔ ان کا کہنا تھا کہ حکومت کریک ڈاؤن کے لیے پارلیمنٹ کا کنڈھا استعمال کرنا چاہتی ہے۔ سابق وزیراعظم نے کہا کہ امید ہے کہ آنے والے دنوں میں الطاف حسین اور آصف علی زرداری اچھا فیصلہ کریں گے۔ 'شاہ محمود قریشی کی آمد پارلیمنٹ کی جیت ہے' قومی اسمبلی میں اپوزیشن لیڈر خورشید شاہ نے کہا ہے کہ عمران خان کی جانب سے شاہ محمود قریشی کو پارلیمنٹ میں بھیجنا پارلیمنٹ کی جیت ہے۔ پارلیمنٹ ہاؤس کی پارکنگ کو مظاہرین سے خالی کروالیا گیا پارلیمنٹ ہاؤس کی پارکنگ کو مظاہرین سے خالی کروالیا گیا ہے۔ دوسری جانب پارلیمنٹ کے مشترکہ اجلاس میں شرکت کے لیے اراکین کی آمد کا سلسلہ شروع ہوگیا ہے۔ ڈان نیوز کے مطابق اسلام آباد انتظامیہ نے پی ٹی آئی اور پی اے ٹی کے ساتھ مذاکرات کے بعد پارلیمنٹ ہاؤس کے سامنے پارکنگ ایریا کو کلیئر کروالیا ہے۔ پارلیمنٹ کا مشترکہ اجلاس آج بھی جاری رہے گا پارلیمنٹ کا مشترکہ آج دوسرے دن بھی جاری رہے گا جس میں تحریک انصاف کے رہنما شاہ محمد قریشی کے علاوہ دیگر اراکین بھی شرکت کریں گے۔ خیال رہے کہ گزشتہ روز اجلاس کا کے پہلے دن تمام سیاسی جماعتوں نے جمہوریت کے ساتھ کھڑے رہنے کے عزم کا اعادہ کیا تھا۔ فوج کو اب عملی اقدامات کرنے چاہئیں، الطاف حسین ایم کیو ایم کے قائد الطاف حسین نے کہا ہے کہ ہے مذاکرات کرکے وقت ضائع کیا جارہا ہے اور پاک فوج کو چاہیے کہ وہ اب عملی اقدامات اٹھائے۔ انہوں نے صدر ممنون حسین سے مطالبہ کیا کہ وہ فوری طور پر اسمبلیاں تحلیل کریں۔ ان کا کہنا تھا کہ وزیراعظم ہاؤس کے سامنے دنیا میں بھی مظاہرے ہوتے ہیں اور یہ عوام کا جمہوری حق ہے۔ اس موقع پر الطاف حسین نے مذاکرات میں جرگہ سسٹم پر شدید تنقید بھی کی۔ عمران خان نامعلوم مقام پر روانہ پاکستان تحریک انصاف کے سربراہ عمران خان اپنے کنٹینر سے نکل کر کسی نامعلوم مقام پر روانہ ہوگئے ہیں۔ ذرائع کا کہنا ہے پی ٹی آئی چیف کنٹینر کے باہر موجود ایک گاڑی میں بیٹھ کر کسی نامعلوم مقام پر روانہ ہوئے ہیں۔ تاہم ذرائع کا یہ بھ کہنا ہےکہ امکان ہے کہ عمران خان اپنی رہائش گاہ بنی گالہ کی جانب گئے ہوں۔ تحریک انصاف اور اپوزیشن جرگہ کے درمیان مذاکرات ختم، بات چیت جاری رکھنے پر اتفاق پاکستان تحریک انصاف اور اپوزیشن جرگہ کے درمیان مذاکرات کو جاری رکھنے پر اتفاق کرلیا گیا ہے اور اس کا دوسرا دور آج سہ پہر چار بجے ہوگا۔ جہانگیر ترین کی رہائش گاہ پر اپوزیشن جرگے اور تحریک انصاف کی ٹیم کے درمیان مذاکرات ہوئے جس کے بعد میڈیا سے بات کرتے ہوئے تحریک انصاف کے رہنماءشاہ محمود قریشی نے کہا کہ بات چیت خوشگوار ماحول میں ہوئی، اب مذاکرات سہ پہر چار بجے رحمان ملک کی رہائشگاہ پر دوبارہ ہوں گے۔ انہوں نے کہا کہ بات چیت وہیں سے دوبارہ شروع ہوگی جہاں آج شب ختم ہوئی ہے، سیاسی جرگے کے رہنماﺅں نے ہمارا نقطہ نظر بہت غور سے سنا ہے۔ اس موقع پر امیر جماعت اسلامی سراج الحق نے کہا کہ سفر جہاں سے رکا تھا وہیں سے دوبارہ شروع ہوا ہے، مذاکرات میں شامل لوگ بہت تجربہ کار ہیں، جب تک حل نہیں نکلے گا مذاکرات جاری رہیں گے۔ پیپلزپارٹی کے رہنماءرحمان ملک نے کہا کہ مذاکرات کے عمل کو آگے بڑھانے کے لیے وزیراعظم نواز شریف تحریک انصاف اور عوامی تحریک کے گرفتار کیے جانے والے تمام کارکنوں کو رہا کریں۔ انہوں نے کہا کہ ہم چاہتے ہیں کہ اس مسئلے کا کوئی نہ کوئی حل نکالیں، حکومت آگاہ رہے کہ تحریک انصاف کے مذاکرات پر رضامندی اس کی کمزوری نہیں۔ نواز شریف نے خوف کے زیراثر فیصلے کرنا شروع کردیئے ہیں، عمران خان تحریک انصاف کے چیئرمین عمران خان نے کہا ہے کہ میچ پہلے ذہن میں ہارا جاتا ہے اور پھر میدان میں ہارا جاتا ہے، نواز شریف نے خوف کے زیراثر فیصلے کرنا شروع کردیئے ہیں۔ اسلام آباد میں دھرنے سے خطاب کرتے ہوئے عمران خان نے کہا کہ نواز شریف نے اسمبلی میں جھوٹ بولا، کون سا لیڈر پرامن جلسے پر فائرنگ کراتا ہے جس سے چودہ افراد شہید اور 45 زخمی ہوگئے۔ عمران خان نے کہا کہ میرے خلاف بغاوت اور دہشتگردی کا پرچہ کٹوایا جارہا ہے۔ انہوں نے کہا کہ وہ تحریک انصاف کے تمام منتخب اراکین کو اسلام آباد میں دیکھنا چاہتے ہیں اور انہیں گرفتاری یا کسی اور چیز کے ڈر کو ذہن سے نکال کر ہرصورت میں یہاں پہنچنا ہوگا۔ ان کا کہنا تھا کہ نواز شریف کو کرسی جاتے ہوئے دکھائی دے رہی ہے اس لیے وہ پوری کوشش کررہے ہیں کہ ملک تباہ ہوجائے مگر کرسی نہ جائے۔ فریقین ڈیڈلاک کو ختم کریں، سراج الحق جماعت اسلامی کے سربراہ سراج الحق نے کہا ہے کہ ہم چاہیں گے دونوں فریقین جوش کے ساتھ ہوش میں بھی ڈیڈلاک ختم کریں۔ طاہر القادری سے ملاقات کے بعد ان کا کہنا تھا کہ وہ حکومت کی طرف سے نہیں، عوام کی طرف سے مذاکرات کیلئے آئے۔ انہوں نے کہا کہ عوام اس وقت بہت بڑی آزمائش سے دوچار ہیں اس لیے آج عمران خان اور طاہر القادری کی خدمت میں حاضر ہوئے۔ سراج الحق نے کہا کہ ہم نے حکومت کو کنٹینر ہٹانے اور عوام کو احتجاج کا حق دینے پر مجبور کیا جبکہ ابھی بہت کام کرنا باقی ہے۔ قوم جلد خوشخبری سنے گی، رحمان ملک سابق وزیر داخلہ اور پاکستان پیپلز پارٹی کے رہنما رحمان ملک نے کہا ہے کہ عمران خان اور طاہر القادری کے ساتھ ان کی ملاقات مثبت رہی، جلد خوشخبری ملے گی۔ جماعت اسلامی کے سربراہ سراج الحق کے ہمراہ طاہر القادری سے ان کے کنٹینر میں ملاقات کے بعد ان کا کہنا تھا کہ جہاں سے ڈیڈلاک ٹوٹا تھا، بات چیت کا دور وہیں سے شروع ہوگا جبکہ ان کی خواہش ہے کہ معاملہ جلد حل ہوجائے۔ رحمان ملک نے کہ وہ طاہرالقادری کے پاس دوستی اور محبت کا پیغام لے کر آئے ہیں۔ جیل جانے سے نہیں ڈرتا، عمران خان تحریک انصاف کے چیئرمین عمران خان نے کہا کہ مظاہرین کو روکنے کے لیے کراچی سے نئے آئی جی کو بلوایا گیا ہے۔ انہوں نے نئے آئی جی کو مظاہرین پر طاقت کا استعمال کرنے پر خبردار کرتے ہوئے کہا کہ اگر مظاہرین کو کچھ ہوا تو وہ نہیں بچ سکیں گے۔ انہوں نے کہا کہ میں جیل جانےسےنہیں ڈرتا، پہلےہی جیل میں ہوں مجھے فرق نہیں پڑتا۔ انہوں نے کہا کہ پاکستان کی آدھی آبادی 25 سال سے کم ہے، نوجوان نئے پاکستان کا فیصلہ کر بیٹھے ہیں۔ عمران خان نے کہا کہ نواز شریف صرف جسمانی قوت پر لڑرہے ہیں، اخلاقی قوت ان کے پاس نہیں ہے۔ پاکستان میں حقیقی جمہوریت نہیں، عمران خان خیبر پختونخوا میں انتخابات کروانے کے لیے تیار ہوں، عمران خان عمران خان نے کہا کہ وہ صوبہ خیبر پختونخوا میں انتخابات کروانے کے لیے تیار ہیں کیوں کہ انہیں پتہ ہے کہ وہ وہاں سے جیتیں گے۔ انہوں نے کہا کہ نواز شریف کو پتہ ہے کہ وہ ہاریں گے، اسی وجہ سے وہ الیکشن کروانے کے لیے رضامنڈ نہیں ہورہے۔ شاہ محمود کل اسمبلی جاکر الزامات کا جواب دینگے، عمران خان عمران خان نے کہا کہ سن 2000 میں مشرف نے شریف فیملی کے خلاف ایک کیس نکالا لیکن بعد میں ملک سے باہر جانے پر مک مکا کرلیا۔ کیس کی تفصیلات بتاتے ہوئے ان کا کہنا تھا کہ منی لونڈرنگ کرکے پیسہ انگلینڈ بھجوایا گیا جبکہ اسحاق داڑ نے ایفی ڈیوڈ میں فرضی اکاؤنٹس کا انکشاف کیا۔ انہوں نے کہا کہ ان اکاؤنٹس میں تین ارب روپے منتقل کیے گئے جس پر نواز شریف کا احتساب ہونا چاہیئے۔ انہوں نے کہا کہ کل شاہ محمود قریشی قومی اسمبلی جاکر تمام الزامات کا جواب دیں گے۔ جاوید ہاشمی کی باتوں پر تکلیف ہوئی، عمران خان عمران خان نے کہا کہ انہیں پی ٹی آئی رہنما جاوید ہاشمی کی باتوں پر تکلیف ہوئی، ان سے زیادہ کسی سیاست دان کی عزت نہیں کرتا۔ انہوں نے کہا کہ میں نے شاہ محمود قریشی سے کہاکہ پوری ٹیم پارلیمنٹ لے جاؤ اور جواب دو۔ عمران خان نے کہا کہ میں کسی کے اشاروں پر نہیں چلتا جبکہ مشرف کی حمایت اس لیے کی کہ انہوں نے کہا تھا کہ وہ کرپشن ختم کریں گے۔ انہوں نے کہا کہ مجھے ہر دور میں وزارتوں کی آفر ہوئی شوق ہوتا توقبول کرلیتا۔ ضیا اور مشرف کے زمانے میں بھی ایسا ظلم نہیں ہوا، عمران خان عمران خان نے کہا کہ جس طرح دھرنے کے مظاہرین پر تشدد کیا گیا اس طرح تو فوجی آمروں پرویز مشرف اور ضیاء الحق کے زمانے میں بھی نہیں ہوا۔ انہوں نے کہا کہ اس طرح کا تشدد اسرائیل کرتا ہے لیکن وہ بھی اپنے ملک کے شہریوں کے خلاف ایسا نہیں کرتا۔ ان کے مطابق کسی جمہوریت میں پر امن مظاہرین پر ایسا تشدد نہیں کیا جاتا۔ صرف 15 فیصد نتائج کے اعلان کے بعد ہی جیت کا اعلان کردیا گیا، عمران خان عمران خان نے کہا کہ نواز شریف نے انتخابات کے صرف 15 فیصد نتائج کے اعلان کے بعد ہی اپنی جیت کا اعلان کردیا تھا۔ انہوں نے کہا کہ میچ ختم ہونے سے پہلے اگر کسی کو نتیجہ پتہ چل جائے تو اسے میچ فکسنگ کہتے ہیں۔ انہوں نے کہا کہ میاں صاحب ہماری تحقیقات کے مطابق آپ خود دھاندلی میں شامل ہیں۔ انہوں نے کہا کہ جب نواز شریف خود دھاندلی میں ملوث ہیں تو ان کے ہوتے شفاف تحقیقات کیسے ہوگی۔ جعلی بیلٹ پیپرز کے باعث ن لیگ کے ووٹ 68 لاکھ سے ڈیڑھ کروڑ ہوگئے، عمران خان عمران خان نے کہا ہے کہ گزشتہ سال کے عام انتخابات کے دوران عوام کا مینڈیٹ چوری کیا گیا تاہم اس کی تحقیقات نہیں کروائیں گئیں۔ انہوں نے کہا کہ جعلی بیلٹ پیپرز کے باعث ن لیگ کے ووٹ 68 لاکھ سے ڈیڑھ کروڑ ہوگئے۔ انہوں نے کہا کہ انکوائری نہ کرواکر ن لیگ نے خود کو فراڈ ثابت کردیا۔ تمام جماعتوں نےکہا الیکشن میں دھاندلی ہوئی، عمران خان پاکستان تحریک انصاف کے چیئرمین عمران خان نے کہا کہ صاف و شفاف الیکشن بنیادی چیز ہے، اسی پر پارلیمنٹ بنتی ہے۔ منگل کو دھرنے کے شرکاء سے خطاب کرتے ہوئے ان کا کہنا تھا کہ میں اسمبلی سے پوچھتا ہوں، آپ کیسے بیٹھ گئے جب اتنے ووٹوں کی شناخت نہیں ہوسکتی۔ ان کے مطابق تمام جماعتوں نےکہاکہ الیکشن میں دھاندلی ہوئی ہے جبکہ چوہدری نثار نے اسمبلی میں کہا کہ 60 سے 70 ہزار ووٹوں کی شناخت نہیں ہوسکتی۔ عمران خان نے کہا کہ آئین میں لکھا ہے کہ الیکشن صاف اور شفاف ہوں گے۔ انہوں نے کہا کہ میں نے بہت قریب سے جمہوریت کو کام کرتے دیکھا ہے جس کا مطلب ہوتا ہے کہ عوام اپنا نمائندہ منتخب کرے۔ جاوید ہاشمی کو وزارت عظمیٰ کی پیشکش کبھی نہیں کی،طاہر القادری پاکستان عوام تحریک کے سربراہ نے جاوید ہاشمی کو وزیر اعظم بنانے کی پیشکش کے حوالے سے کہی گئی بات کو مسترد کرتے ہوئے کہا کہ ہاشمی صاحب اور میری آج تک اس موضوع پر بات نہیں ہوئی۔ میں کون ہوتا ہوں کسی کو وزیر اعظم بنانے والا’۔‘ جاوید ہاشمی نے منگل کو اسمبلی کے فلور پر تقریر میں کہا تھا کہ طاہر القادری نے انہیں وزیر اعظم بننے کی پیشکش کی تھی تاہم انہوں نے اس پر معذرت کر لی تھی۔ قادری نے اپنے خطاب کے اختتام کرتے ہوئے ماڈل ٹاؤن واقعے کی ایف آئی آر میں دہشت گردی کی دفعات شامل ہونے پر شرکا کو مبارکباد پیش کی۔ شریف برادارن کے استعفوں کے بغیر واپس نہیں جائیں گے، عمران خان پاکستان تحریک انصاف کے چیئرمین عمران خان نے ایک مرتبہ پھر اپنے مطالبات دہراتے ہوئے کہا کہ وہ شریف برادارن کے استعفوں کے بغیر واپس نہیں جائیں گے۔ انہوں نے کہا کہ ان کا صرف چار حلقوں میں تحقیقات کا مطالبہ تھا لیکن کسی نے ان کی نہیں سنی، اب انسانوں کا سمندر دیکھ کر جوڈیشل کمیشن بنانے تیار ہیں۔ بڑی جماعتوں نے ہاتھ تھامے ہیں تو ہم نے بھی تھامے ہوئے ہیں، قادری طاہر القادری نے مزید کہا کہ تمام بڑی جماعتوں نے ہاتھ تھامے ہوئے ہیں اور پھر عمران خان کا ہاتھ تھامتے ہوئے کہا کہ ہم نے بھی ہاتھ تھامے ہوئے ہیں۔ تاہم انہوں نے واضح کیا کہ آپ نے ہاتھ ہزار خاندانوں کو پالنے کے لیے تھامے ہوئے ہیں اور ہم نے 18 کروڑ عوام کو حقوق دلانے کے لیے ہاتھ تھامے ہیں، آپ نے ہاتھ ناانصافی کے لیے تھامے تو ہم نے انصاف کی فراہمی کے لیے ہاتھ تھامے۔ وزیراعظم غیر ملکی دوروں پر پیسہ بنانے جاتے ہیں، طاہر القادری طاہر القادری کا کہنا ہے کہ وزیراعظم پارلیمنٹ اور ملک کے چھوٹے علاقوں میں جانا پسند نہیں کرتے کیوں کہ وہاں سے پیسہ نہیں ملتا۔ انہوں نے کہا کہ وہ نواز شریف صرف غیر ملکی دوروں پر رہنا چاہتے ہیں جہاں سے ان کو پیسہ ملتا ہے اور کمیشن بنتا ہے۔ انہوں نے کہا کہ یہ لوگ گراس روٹ لیول تک اقتدار نہیں پہنچانا چاہتے۔ ان کا کہنا تھا کہ ایسا نظام چاہتے ہیں ہر شخص کو اس کے گھر پر ہی انصاف ملے جبکہ موجودہ حکمران لوٹ مار کو جمہوریت کا نام دیتے ہیں۔ ہمارے ہاں گلو بٹ نہیں بلکہ ‘ڈی جے’ بٹ ہوتے ہیں، طاہر القادری پاکستان عوامی تحریک کے سربراہ نے کہا کہ ہمارے ہاں گکو بٹ یا بلو بٹ نہیں ہوتے بلکہ ہمارے ہاں ‘ڈی جے’ بٹ ہوتے ہیں۔ انہوں نے ڈی جے کو بیان کرتے ہوئے کہا کہ ڈی کا مطلب ڈیسنٹ اور جے کا مطلب جسٹ ہے جو بالعموم ڈیسنٹ جسٹس ہے۔ پی ٹی وی پر حملہ ہم نے نہیں کیا، طاہر القادری پاکستان عوامی تحریک انصاف کے سربراہ طاہر القادری پی ٹی وی پر حملے سے لاتعلقی کا اظہار کرتے ہوئے کہا ہے کہ انہیں علم نہیں اس میں کون لوگ ملوث تھے۔ انہوں نے اس خیال کا اظہار کیا کہ شاید اس میں ن لیگ کے کارکن ملوث ہوسکتے ہیں جبکہ واقعہ ہوجانے کے بڑی دیر بعد انہیں اس بارے میں میڈیا کے ذریعے خبر ہوئی۔ انہوں نے کہا کہ واقعے کے بعد ان کے مقامی کارکنان جائے وقوع پر پہنچے اور لوگوں کو باہر نکالنے میں مدد فراہم کی۔ ان کا کہنا تھا کہ جو لوگ پی ٹی وی میں موجود تھے ان میں سے کسی کو بھی انہوں نے کبھی نہیں دیکھا۔ شہباز شریف قول کے مطابق مستعفی کیوں نہیں ہوئے؟ قادری کا سوال طاہر القادری نے کہا کہ شہباز شریف نے کہا تھا کہ جوڈیشل کمیشن کی رپورٹ آنے پر اگر مجھے ذمے دار ٹھہرایا گیا تو استعفیٰ دے دوں گا۔ انہوں نے کہا کہ حکومت کی جانب سے تشکیل کردہ جوڈیشل کمیشن کے جج نے شہباز شریفکو ذمے ٹھہرایا اور حکومت پنجاب کو قتل کا ذمے دار ٹھہرایا۔ انہوں نے وزیر اعلیٰ پنجاب سے سوال کیا کہ وہ اپنے قول کے مطابق مستعفی کیوں نہیں ہوئے، کیا یہ جمہوریت ہے؟۔ ہماری جنگ آئین کے ابتدائی 40 آرٹیکلز کے نفاذ کیلئے ہے، قادری طاہر القادری نے کہا کہ آئین میں ایک سے40 تک کے آرٹیکل عوام کو حقوق دیتے ہیں، منتخب حکومتوں نے آئین کے ابتدائی 40 آرٹیکل نافذ نہیں کیے۔ انہوں نے کہا کہ ہماری جنگ آئین کے ان آرٹیکلز کے لیے ہیں جو 40 سال سے معطل پڑے ہیں اور جو عوام کو بنیادی حق دیتے ہیں۔ آئین کا ایک بھی آرٹیکل آج تک نافذ نہیں کیا گیا، طاہر القادری پاکستان عوامی تحریک کے سربراہ طاہر القادری نے کہا ہے کہ آئین شہریوں کو تمام طرح کے حقوق فراہم کرتا ہے تاہم آج تک ایک بھی آرٹیکل نافذ نہیں کیا گیا۔ شرکاء سے خطاب کرتے ہوئے ان کا کہنا تھا کہ 41 سال میں پلٹ پلٹ کر یہی حکمران آتے رہےہیں جبکہ ہماری دلچسپی غریب عوام کو ریلیف فراہم کرنے میں ہے۔ انہوں نے کہا کہ موجودہ حکمرانوں کا آئین صرف کاروبار بڑھانے کے لیے ہے جبکہ دنیا بھر میں آدھے سے زیادہ آئین غربت مٹانے اور حقوق کی بات کرتا ہے۔ عمران اور قادری ایک ہی کنٹینر پر طاہرالقادری کے دھرنے کا ساؤنڈ سسٹم خراب ہو گیا ہے جس کے بعد وہ عمران خان کے کنٹینر پر پہنچ گئے ہیں جہاں وہ اپنے کارکنوں سے خطاب کر رہے ہیں۔ یہ پہلی مرتبہ ہوا ہے کہ دونوں رہنما ایک ہی کنٹینر پر موجود ہیں۔ آئین کی بات کرنے والے خود اس پر عمل نہیں کرتے، قادری پاکستان عوامی تحریک کے سربراہ ڈاکٹر طاہر القادری نے کہا کہ ہم آئین اور جمہوریت کے ساتھ کھڑے ہیں، کیا کبھی ہم نے آئین اور جمہوریت کے خلاف بات کی؟، وہ جس آئین اور قانون کی بات کرتے ہیں اس پر وہ خود عمل نہیں کرتے۔ طاہر القادری نے کہا کہ وہ نیشنل اسمبلی جو آئین اور قانون کی دھجیاں بکھیر کر وجود میں آئی اس میں آج مشترکہ اجلاس منعقد ہوا۔ انہوں نے کہا کہ آئین تمام اکائیوں کو سیاسی، سماجی اور معاشی مساوات کا حق دیتا ہے۔ سابق صدر زرداری کا امیر جماعت اسلامی سے ٹیلیفونک رابطہ سابق صدر مملکت آصف علی زرداری نے امیر جماعت اسلامی سراج الحق سے ٹیلیفون پر رابطہ کیا ہے جس میں موجودہ سیاسی صورتحال پر تبادلہ خیال کیا گیا۔ ٹیلیفونک گفتگو کے دوران دونوں رہنماؤں نے مسائل کو مذاکرات اور بات چیت کے ذریعے حل کرنے پر اتفاق کیا۔ تحریک انصاف کے آج اپوزیشن جماعتوں سے مذاکرات تحریک انصاف کے چیئرمین عمران خان نے کہا کہ آج پارٹی کی کور کمیٹی نے دو فیصلے کیے ہیں۔ عمران خان نے منگل کی شام اسلام آباد میں دھرنے سے خطاب کرتے ہوئے کہا کہ آج شام جماعت اسلامی کے امیر سراج الحق مذاکرات کے لیے اپوزیشن جماعتوں کا جرگہ لے کر آ رہے ہیں۔ انہوں نے ہم جمہوری پارٹی ہیں اور مذاکرات کے لیے ہمیشہ دروازے کھلے ہیں۔ شاہ محمود قریشی کل پارلیمنٹ جا کر الزامات کا جواب دیں گے، عمران خان پاکستان تحریک انصاف کے سربراہ عمران خان نے کہا ہے کہ شاہ محمود قریشی کل پارلیمنٹ میں جا کر آج اراکین کی جانب سے لگائے گئے تمام الزامات کا جواب دیں گے۔ انہوں نے کہا کہ یہ تحریک انصاف کی قومی اسمبلی کے اجلاس میں آخری شرکت ہو گی جس میں شاہ محمود قریشی آج لگائے گئے تمام الزامات کا ایک ایک کرکے جواب دیں گے۔ انہوں نے کہا کہ تحریک انصاف کی یہ جدوجہد پاکستان کیلئے فیصلہ کن معرکہ ہے۔ عمران نے ابھی مذاکرات کے تمام دروازے بند نہیں کیے، شیخ رشید عوامی مسلم لیگ(اے ایم ایل) کے صدر شیخ رشید احمد نے کہا ہے کہ وہ نہیں سمھجتے کہ پاکستانی تحریک انصاف(پی ٹی آئی) کے چیئرمین عمران خان نے ابھی حکومت سے مذاکرات کے تمام دروازے بند کر دیے ہیں۔ ایک سوال کے جواب میں کہ آیا وہ پارلیمنٹ کی حمایت کریں گے؟، تو انہوں نے کہا کہ اس کا جواب احتجاج کرنے والوں سے مانگا جائے۔ اسلام آباد میں پریس کانفرنس سے خطاب کرتے ہوئے شیخ رشید احمد نے کہا کہ جاوید ہاشمی نے چیف جسٹس ناصر الملک پر سنگین الزامات عائد کیے جس کے باعث اعلیٰ عدلیہ کے جج کو وضاحت دینی پڑی۔ انہوں نے کہا کہ میں نے آج تک نہیں دیکھا کہ سپریم کورٹ کے جج نے ٹی وی پر آ کر وضاحت کی ہو۔ عارف علوی نے جاوید ہاشمی کے الزامات کی تردید کردی نواز شریف، جاوید ہاشمی سے بغل گیر عمران خان کو مشورہ نہیں دیا، شیخ رشید پاکستان عوامی تحریک کے سربراہ شیخ رشید نے کہا ہے کہ وہ حلفیہ طور پر کہنے کو تیار ہیں کہ انہوں نے عمران خان کو کوئی مشورہ نہیں دیا۔ نجی ٹی وی سے بات کرتے ہوئے انہوں نے کہا کہ احتجاج کرنے اور آگے بڑھنے کا فیصلہ عمران خان کا اپنا اور ان کی جماعت کا تھا۔ انہوں نےکہاکہ وہ آج شام ساڑھے پانچ بجے پریس کانفرنس میں اپنا مؤقف واضح کریں گے۔ قومی اسمبلی کا اجلاس بدھ تک ملتوی اسپیکر قومی اسمبلی ایاز صادق نے جاوید ہاشمی کی تقریر کے بعد اسمبلی کا اجلاس کل(بدھ) تک کے لیے ملتوی کردیا ہے۔ وزیر اعظم 14 ماہ تک سینیٹ کیوں نہیں آئے؟، ہاشمی جاوید ہاشمی نے وزیر اعظم سے سوال کیا کہ وہ 14 ماہ تک سینیٹ کیوں نہیں گئے؟، اگر قومی اسمبلی کو نظرانداز کیا جائے گا تو حکومت کو گرانے کی آوازیں آئیں گی۔ جاوید ہاشمی کا قومی اسمبلی سے استعفیٰ کا اعلان پاکستان تحریک انصاف کے رہنما مخدوم جاوید ہاشمی نے پارلیمنٹ کے مشترکہ اجلاس میں اظہار خیال کرتے ہوئے اعلان کیا ہے کہ وہ اپنی سیٹ سے استعفیٰ دیتا ہوں۔ پارلیمنٹ کو بامقصد پارلیمنٹ بنائیں، بے مقصد نہیں، ہاشمی جاوید ہاشمی نے کہا کہ ماڈل ٹاؤن کا سانحہ بڑا ظلم تھا، اس کا نوٹس کیوں نہیں لیا گیا، 14 لاشیں گریں اور 80 سے زیادہ لوگ زخمی ہوئے لیکن وزیر اعلیٰ کا گھر ساتھ ہونے کے باوجود واقعے کا نوٹس نہیں لیا گیا، کیوں نہیں لیا گیا۔ انہوں نے کہا کہ اس پارلیمنٹ کو بامقصد پارلیمنٹ بنائیں، اس میں بے مقصدیت نہ بھریں۔ پاکستان کی تاریخ قابلِ فخر نہیں، جاوید ہاشمی پاکستان تحریکِ انصاف کے رہنما مخدوم جاوید ہاشمی نے پارلیمنٹ کے مشترکہ اجلاس سے اظہار خیال کرتے ہوئے ہے کہ ہماری تاریخ قابلِ فخر نہیں ہے۔ ان کا کہنا تھا کہ ماضی سے آئین کو بار بار بنایا گیا اور توڑا گیا۔ ان کا کہنا تھا کہ وہ آج ایوان میں گواہی دینے کے لیے آئے ہیں کہ وہ کسی صورت پارلیمنٹ اور جمہوریت کے خلاف کوئی اقدام نہیں کریں گے۔ صوفی محمد کی طرح احتجاجی رہنماؤں کے خلاف بھی مقدمہ درج کیا جائے، فضل الرحمان مولانا فضل الرحمان نے کہا کہ یہ حکومت کے باغی ہیں، اگر حکومت صوفی محمد کے خلاف مقدمہ درج کر سکتی ہے تو مظاہرین کے رہنماؤں کے خلاف بھی مقدمہ درج کیا جائے۔ مستعفی ہونے والوں کے استعفی منظور کیے جائیں، فضل الرحمان مولانا فضل الرحمان نے اسپیکر قومی اسمبلی ایاز صادق کو مخاطب کرتے ہوئے کہا ہے کہ جن اراکین نے اپنے استعفے جمع کروائے ہیں ان کے استعفوں کو منظور کیا جائے۔ ان کا کہنا تھا کہ پارلیمنٹ کا گھراؤ کرکے کیا پیغام دیا جارہا ہے۔ کیا ہماری پارلیمنٹ ہندوستان سے کم تر ہے؟، فضل الرحمان مولانا فضل الرحمان نے 2001 میں ہندوستانی پارلیمنٹ پر حملے سے موازنہ کرتے ہوئے کہا کہ جب انڈین پارلیمنٹ پر حملہ کیا گیا تو اسے جمہوریت پر حملے سے تعبیر کیا گیا۔ آج پاکستان کی پارلیمنٹ پر حملہ کیا جا رہا ہے، کیا ہماری پارلیمنٹ کسی طور ہندوستانی پارلیمنٹ سے کم تر ہے؟۔ انہوں نے اسلام آباد کے موجودہ حالات کی منظر کشی کرتے ہوئے کہا کہ کوئی وزیر اور بیوروکریٹ اپنے دفتر میں داخل نہیں ہو سکتا ۔۔۔۔ پارلیمنٹیرین پارلیمنٹ لاجز میں نہیں جا سکتے۔ '30 دن کے استعفے کا کیا مطلب ہے' مولانا فضل الرحمان نے کہا کہ صرف چار حلقوں کے نام پر پورا نظام لپیٹنا چاہتے ہیں۔ انہوں نے کہا کہ وزیراعظم سے کہا جاتا ہے کہ وہ تیس روز کے لیے مستعفی ہوجائییں، لیکن اس کا مطلب کیا ہے۔؟ ان کا کہنا تھا کہ جمہوریت کے خلاف سازش کو پکڑلیا ہے اور اب اس کو کامیاب نہیں ہونے دیں گے۔ انہوں نے واضح کیا ہے کہ وزیراعظم کہیں نہیں جائیں گے اور نہ ہم جمہوریت کو کچھ ہونے دیں گے۔ انہوں ن کہا کہ مجھے اس بات پر فخر ہے کہ پارلیمنٹ ایک اہم کردار ادا کررہی ہے۔ 'نازک وقت میں تمام منتخب نمائندے ذمہ داری پوری کریں' جمیعت علمائے اسلام (ف) کے سربراہ مولانا فضل الرحمان نے پارلیمانی رہنماؤں کے مشترکہ اجلاس میں اظہار خیال کرتے ہوئے کہا کہ موجودہ نازک وقت میں تمام منتخب نمائندؤں کو اپنی ذمہ داری پوری کرنی چاہیے۔ ان کا کہنا تھا کسی بھی سازش کو کامیاب نہیں ہونے دیں گے۔ ان کا کہنا تھا کہ ماضی کی طرح اس بار بھی جمہوریت کی بساط لیپٹنے کی کوشش کی گئی۔ انہوں نے کہا کہ پاکستان کی تاریخ میں ہمیشہ جمہوریت پر شب خون مارا گیا ہے۔ جاوید ہاشمی پارلیمنٹ ہاؤس پہنچ گئے تحریک انصاف کے صدر جاوید ہاشمی پارلیمنٹ ہاؤس پہنچ گئے، اس موقع پر جاوید ہاشمی کا ایوان میں ڈیسک بجا کر پرتپاک استقبال کیا گیا۔ جمہوری اداروں پر لشکر کشی کی مذمت کرتےہیں،خالد مقبول صدیقی پارلیمنٹ کے مشترکہ اجلاس میں اپنے خیالات کا اظہار کرتے ہوئے متحدہ قومی موومنٹ (ایم کیو ایم ) سے تعلق رکھنے والے خالد مقبول صدیقی نے کہا کہ پاکستان اپنی منزل پر جمہوریت کے راستے سے پہنچ سکتا ہے۔ ان کا کہا تھا کہ موجودہ حالات صبر وبرداشت اور قربانی کے متقاضی ہیں اور ہم اپنے حصے کی قربانی دینے کو تیار ہیں۔ خالد مقبول صدیقی نے کہا کہ سانحہ ماڈل ٹاؤن اگرسازش ہےتوبےنقاب کریں اور اگرغلطی ہےتوتسلیم کی جائے۔ انھوں نے کہا کہ اسلام آباد میں مظاہرین کےلیے ربڑ کی گولیاں استعمال کی گئیں، جبکہ جن کی میں نمائندگی کرتاہوں ان کے لیے ربڑ کی نہیں فولادی گولیاں ہیں۔ خالد مقبول صدیقی نے سوال کیا کہ اگر سول نافرمانی کااعلان میں کرتا توکیا مجھ پرآرٹیکل 6 نہیں لگتا؟ انھوں نے تاسف کا اظہار کرتے ہوئے کہا کہ کاش عمران خان کراچی کےبجائےکشمیر کوآزادکرانےکی بات کرتے۔ ’کون سی ٹین ڈاؤننگ اسٹریٹ ہے یہ’ اعتزاز احسن نے عمران خان اور طاہر القادری کے احتجاجی مظاہروں کو تنقید کا نشانہ بناتے ہوئے کہا کہ یہ ٹین ڈاؤننگ اسٹریٹ کی مثال دیتے ہیں، یہ بتائیں کہ کون سیارے پر وہ ٹین ڈاؤننگ اسٹریٹ ہے جہاں دو تین ہزار مسلح افراد کو وزیر اعظم ہاؤس کے دروازے تک آنے کی اجازت ہو گی۔ ‘دنیا میں کون سا ٹین ڈاؤننگ اسٹریٹ ہے جہاں مسلح افراد دروازے تک آ جائیں اور اس کے لیڈر نے یہ کہا ہو کہ میں اس کے گھر میں گھس کر ڈیوڈ کی گردن پکڑ کر مروڑ دوں گا، کون سے ٹین ڈاؤننگ اسٹریٹ ہے یہ؟’۔ آج پاکستان کی تاریخ کا اہم دن ہے،محمود اچکزئی پارلیمنٹ کے مشترکہ اجلاس میں اظہار خیال کرتے ہوئے محمود خان اچکزئی کا کہنا ہے کہ آج پاکستان کی تاریخ کا اہم ترین دن ہے۔ ان کا کہنا تھا کہ ہم مجبوراً حکومت کے ساتھ نہیں ہیں، بلکہ ہم جمہوریت کو قائم رکھنا چاہتے ہیں۔ انہوں نے یہ بھی کہا کہ سانحہ ماڈل ٹاؤن کے لیے آواز اٹھانا جائز ہے، لیکن 12 مئی 2007ء کے واقعہ کی ایف آئی آر کیوں درج نہیں کی گئی۔ 'پارلیمانی جماعتوں کے لیے امتحان کا وقت ہے' پارلیمنٹ کے مشترکہ اجلاس میں اظہار خیال کرتے ہوئے محمود خان اچکزئی نے کہاہے کہ موجودہ صورتحال میں پارلیمانی جماعتوں کے لیے ایک امتحان کا وقت ہے۔ انہوں نے کہا کہ وہ پارلیمنٹ میں کسی بھی ادارے کی تضحیک نہیں کریں گے۔ ان کا یہ بھی کہنا ہے سب سے بڑی آزادی ہمارا اتحاد ہے۔ محمود خان اچکزئی نے کہا کہ جمہوریت اور قانون کی طرف بڑھنے والے ہر ہاتھ کو رکیں گے۔ ان کا یہ بھی کہنا تھا کہ آئین اور قانون کی بالادستی کے لیے ہم پارلیمنٹ کے ساتھ ہیں۔ ان کا کہنا تھا کہ پارلیمنٹ کی 36 جماعتوں نے آئین و قانون پر اتفاق کیا اور کسی کو بھی اس کے خلاف اقدام کرنے نہیں دے سکتے ہیں۔ عمران اور قادری فوج کو ملوث کر رہے ہیں، سینیٹر اعتزاز اعتزاز نے کہا کہ اگر وزیر اعظم استعفیٰ دے دیتے ہیں تو ڈاکٹر مالک اور قائم علی شاہ سے استعفیٰ کیسے لیں گے، خود اپنے وزیر اعلیٰ پرویز خٹک سے تو استعفیٰ لے نہیں سکے اور انہوں نے آئین کا سہارا لے لیا۔ ‘قادری اور عمران کہتے رہیں کہ ہمیں انتظار ہے کہ یس اور نو کا، وہ کیونکہ یس اور نو نہیں آیا اس لیے ہم اپنے احتجاج کو موخر کرتے ہیں، احتجاج 24 گھنٹوں کے لیے موخر کرتے ہیں تاکہ یس اور نو آ جائے، یہ فوج کو ملوث کر رہے ہیں’۔ انقلاب میں شفافیت ہوتی ہے، اعتزاز اعتزاز احسن نے نماز کے وقفے کے بعد اپنی تقریر جاری رکھتے ہوئے کہا کہ انقلاب میں شفافیت ہوتی ہے اور یہ مخلصانہ ہوتا ہے، ٹرانسپورٹ اور ٹرین رک جاتی ہے، طیارے گراؤنڈ ہو جاتے ہیں اور جامعات کی فضا میں تبدیلی صاف دکھائی دیتی ہے۔ انہوں نے سوال کیا کہ یہ کس طرح کا انقلاب ہے؟، یہ کس طرح کی آزادی ہے؟۔ ’ان کا کہنا تھا کہ اگر مظاہرین کو یہ کرنے دیا جائے ۔۔۔۔ تو اگر کوئی بڑے مجمع لے آیا تو حکومت کیا کرے گی۔ اگر کوئی کہے قومی اسمبلی اہل تشیع کو غیر مسلم قرار دے تو کیا کریں گے؟ اور اگر کوئی گروہ مطالبہ کرے کہ وزیر ستان سے فوج کو واپس بلا لیا جائے تو؟‘۔ انہوں نے اسے پارلیمنٹ پر حملے سے تعبیر کیا۔ وزیر اعظم سوچیں پہلے دو بار ان کی حکومت کیوں گئی، اعتزاز اعتزاز احسن نے منگل کو پارلیمنٹ میں اظہار خیال کرتے ہوئے کہا کہ وزیر اعظم سوچیں کہ پہلے دو بار ان کی حکومت کیوں گئی، اس وقت ان کے دائیں بائیں کون لوگ تھے اور اب تیسری بار وہ کون لوگ ہیں۔ اس موقع پر انہوں نے ن لیگ کی کابینہ کو تنقید کا نشانہ بناتے ہوئے کہا کہ آپ کے وزرا کا لہجہ بہت تلخ ہے خصوصاً پنجاب کے وزرا کا لہجہ بہت تلخ ہوتا ہے، حکومت کو اپنے رویوں میں تبدیلی لانا ہوگی۔ انہوں نے ماضی کا ذکر کرتے ہوئے کہا کہ امید ہے کہ وزیر اعظم کا استعفیٰ نہ دینے کا اعلان سابقہ روایت سے مختلف ہو گا۔ اعتزاز احسن نے وزیراعظم کے استعفے نہ دینے کے بیان کے حوالے سے کہا کہ ‘17 اپریل 1993 کو آپ نے کہا تھا کہ کوئی مجھ سے استعفیٰ نہیں لے سکتا اور 18 اپریل 1993 کو آپ نے استعفیٰ دے دیا’۔ عمران اور قادری نے وزیر اعظم کو پارلیمنٹ کی یاد دلا دی، اعتزاز پیپلز پارٹی کے رہنما اعتزاز احسن نے کہا ہے کہ کسی ابہام اور شک و شبے کے بغیر ہم اپوزیشن جماعتیں جمہوریت اور آئین کے ساتھ غیر مشروط انداز میں کھڑی ہیں۔ انہوں نے کہا کہ طاہر القادری اور عمران خان نے نواز شریف کو پارلیمنٹ کی یاد دلا دی۔ ان کا کہنا تھا کہ ہمیں شک ہے کہ اگر یہ حکومت موجودہ حالات سے نکل بھی گئی تو ان کے وزرا کے تکبر اور رعونت میں مزید اضافہ ہو جائے گا۔ انہوں نے کہا کہ پولیس وزیر داخلہ کی بات نہیں مانتی تو اس کی ذمے دار خود حکومت ہے کیونکہ ماڈل ٹاؤن سانحے میں آپ نے پولیس افسران کو ذمے دار ٹھہرایا۔ اعتزاز احسن نے کہا کہ میڈیا کے ساتھ زیادتی ہوئی، جس طرح میڈیا کے نمائندوں کی پٹائی کی گئی اس سے ہم سب کے سر شرم سے جھک گئے ہیں۔ پیپلز پارٹی سے تعلق رکھنے والے سینیٹر اعتزاز احسن کا کہنا تھا کہ 2013 کے انتخابات میں شدید دھاندلی ہوئی۔ 'دھرنے کے شرکاء کے پاس ہتھیار ہیں' چوہدری نثار نے الزام عائد کیا کہ دھرنے کے شرکاء کے پاس ہتھیار موجود ہیں اور انہوں نے پی ٹی وی کے آٹھ کیمرے توڑ دیے۔ انہوں نے یہ بھی کہا کہ ہمارے پاس کچھ ایسی اطلاعات تھیں کہ عمران خان اور طاہرا لقادری کچھ اہم سرکاری اداروں پر حملہ کرنا چاہتے ہیں۔ وزیراعظم کا خطاب اب سے کچھ دیر بعد وزیراعظم نواز شریف اب سے کچھ دیر بعد پارلیمنٹ کے مشترکہ اجلاس میں اظہار خیال کریں گے۔ اس وقت وزیرِ داخلہ چوہدری نثار علی خان ایوان میں تقریر کررہے ہیں۔ پاکستان تاریخ کے نازک دور سے گزر رہا ہے، چوہدری نثار پارلیمنٹ کے مشترکہ اجلاس کے آغاز میں اظہار خیال کرتے ہوئے وفاقی وزیر داخلہ چوہدری نثار علی خان نے کہا ہے کہ موجودہ منظر نامے میں ملک اس وقت تاریخ کے نازک دور سے گزر رہا ہے۔ انہوں نے کہا کہ ریڈ زون میں موجود دھرنے کے شرکاء ہر غیر آئینی اقدام اٹھاہ رہے ہیں۔ وزیرداخلہ کا کہنا تھا کہ یہ دھرنا احتجاج نہیں ہے، بلکہ پاکستان کے خلاف بغاوت ہے۔ انہوں نے اپنی تقریر میں طاہر القادری کے خطاب کو پڑھ کر سنایا جس میں انہوں نےکہا تھا کہ جو واپس آئے گا اسےبھی شہید کردیا جائے۔ انہوں نے طاہر القادری کے بیان کو پڑھتے ہوئے مزید کہا کہ 'لوگ تمام وقت پارلیمنٹ کے باہر جمع رہیں، نہ کوئی اندر جا سکے، نہ کوئی باہر آ سکے، جو نکلے ان کی لاشوں پر سے جائے'۔ چوہدری نثار نے کہا کہ انقلاب کا نعرہ لگانے والوں نے گزشتہ روز ایک راستے ادارے پر حملہ کیا۔ ان کا یہ بھی کہنا تھا کہ مظاہرین نے پی ٹی وی کی عمارت میں گھس کر خواتین کے ساتھ بدتمزی کی۔ بحران کو حل کرنے کے لیے پارلیمنٹ کا مشترکہ اجلاس شروع ہوگیا اسلام آباد: موجودہ سیاسی بحران کے حل کے لیے پارلیمانی جماعتوں کا مشترکہ اجلاس شروع ہوچکا ہے جس میں اسلام آباد دھرنے کے بعد کی صورتحال اور پی ٹی آئی اور عوامی تحریک کے مطالبات پر تبادلۂ خیال کیا جارہا ہے۔ اس ایک نکاتی ایجنڈے کے اجلاس میں گزشتہ 18 روز سے اسلام آباد کے ریڈ زون میں عوامی تحریک اور پی ٹی آئی کے دھرنوں کی وجہ سے پیدا ہونے والے سیاسی تعطل پر غور کیا جائے گا۔ ایجنڈے کے مطابق وفاقی وزیر زاہد حامد ایوان میں ایک تحریک پیش کریں گے۔ یہ اجلاس ایک ہفتے تک جاری رہے گا جس کے دوران جمہوریت کی بالادستی کی قراردار منظور کی جائےگی۔ موجودہ سیاسی منظر نامے میں اس اجلاس کو خاصی اہمیت دی جارہی ہے۔ واضح رہے کہ پارلیمنٹ کا مشترکہ اجلاس صدر ممنون حسین نے آئین کے آرٹیکل 54 (1) کے تحت حاصل اختیارات کو بروئے کار لاتے ہوئے طلب کیا ہے۔ یہ اجلاس ان حالات میں ہورہا ہے، جبکہ اٹھارہ روز سے جاری ڈی چوک پر بیٹھے مظاہرین اور قانون نافذ کرنے والے اہلکاروں کے درمیان ہفتے کی شب جھڑپوں کے آغاز کے بعد صورتحال مزید کشیدہ ہوچکی ہے۔ دوسری طرف پی ٹی آئی اور عوامی تحریک اب بھی اپنے مطالبات پر قائم ہیں، جبکہ ریڈ زون میں جمع ان کے کارکنان بھی پُرعزم ہیں کہ وہ مطالبات منوائے بغیر کسی صورت پیچھے نہیں ہٹیں گے۔ لیکن وزیراعظم نواز شریف واضح طور پر یہ کہہ چکے ہیں کہ وہ کسی صورت بھی اپنے عہدے سے مستعفی نہیں ہوں گے۔ اس قبل پی ٹی آئی اور عوامی تحریک کے حکومت کے ساتھ متعدد بار مذاکرات ہوئے، تاہم وزیراعظم کے استعفے کے معاملے پر فریقین میں کوئی اتفاق نہیں ہوسکا۔ سیاسی حالات کو درست سمت لے جانے اور جمہوری نظام کو بچانے کے لیے پارلیمنٹ میں موجود حزبِ اختلاف کی جماعتیں بھی کوششوں میں مصروف ہیں کہ بحران کے حل کے لیے کوئی درمیانی راستہ تلاش کیا جائے۔ 'سیاسی اختلافات بلائے طاق رکھ کر پارلیمنٹ متحد ہوچکی ہے' وزیرِ ریلوے خواجہ سعد رفیق نے کہا ہے کہ موجودہ مشکل صورتحال میں بھی پارلیمانی جماعتیں متفق ہیں اور کوئی طاقت جموریت کا خاتمہ نہیں کرسکتا ہے۔ پارلیمنٹ ہاؤس کے باہر میڈیا سے بات کرتے ہوئے ان کا کہنا تھا کہ پارلیمنٹ ملک میں 'جنگل کا قانون' کے نافذ کی ہر مکمن مزاحمت کرے گا۔ انہوں نے ایک مرتبہ پھر حکومتی مؤقف کو دوہرایا کہ وزیراعظم نواز شریف کسی صورت مستعفیٰ نہیں ہوں گے۔ سعد رفیق کا کہنا تھا کہ آج پارلیمنٹ کے اجلاس میں ہم آئین و قانون کی بالادستی کی بات کریں گے۔ انہوں نے کہا کہ عمران خان صاحب! آپ فاسٹ باؤلر ہیں، سیاست دان نہیں ہیں۔ سپریم کورٹ : پندرہ پارلیمانی جماعتوں کو نوٹس جاری سپریم کورٹ میں ممکنہ ماورائے آئین اقدام سے متعلق کیس میں سپریم کورٹ نے پندرہ پارلیمانی جماعتوں کو نوٹس جاری جا ری کر دیئے ہیں۔ سپریم کورٹ کے پانچ رکنی بینچ نے منگل کو ممکنہ ماورائے آئین اقدام کےخلاف درخواستوں کی سماعت کی۔ سماعت کے دوران سپریم کورٹ نے پاکستان عوامی تحریک سمیت پندرہ پارلیمانی جماعتوں کو نوٹس جاری کر دیئے ہیں، تاہم کچھ جماعتوں کے نام اس فہرست میں شامل نہیں کیے گئے۔ پارلیمنٹ کے مشترکہ اجلاس کا ایک نکاتی ایجنڈا جاری نمائندہ ڈان نیوز کے مطابق وفاقی وزیر زاہد حامد ایوان میں قرارداد پیش کریں گے۔ قرارداد میں ملک کی موجودہ سیاسی صورتحال پربحث کی جائے گی۔ چیف جسٹس کی عمران خان سے ملاقات کی تردید سپریم کورٹ میں ممکنہ ماورائے آئین اقدامات سے متعلق مقدمہ کی سماعت کے دوران چیف جسٹس ناصر الملک نے عمران خان سے کسی بھی قسم کے رابطے کی تردید کی ہے۔ خیال رہے چیف جسٹس کی سربراہی میں پانچ رکنی بینچ اس مقدمے کی سماعت کررہا ہے۔ چیف جسٹس کا کہنا تھا جب وہ قائم مقام الیکشن کمشنرتھے توعمران خان نے تین ساتھیوں کے ساتھ ان سےملاقات کی تھی۔ پی ٹی آئی اور عوامی تحریک کے خلاف مزید چار مقدمات درج پی ٹی آئی اور طاہرالقادری کے خلاف مزید چار مقدمات درج کیے گئے ہیں جن میں عمران خان اور طاہر القادری کے ساتھ ساتھ مظاہرین کو بھی نامزد کیا گیا ہے۔ خیال رہے کہ گزشتہ بھی دونوں جماعتوں کے خلاف پانچ مقدمات درج کیے گئے تھے۔ ڈان نیوز ٹی وی کے مطابق آج پہلا مقدمہ سپریم کورٹ کے جج جسٹس ثاقب نثار کی گاڑی پر پتھراؤ کرنے کے خلاف درج کیا گیا جس میں عوامی تحریک اور پی ٹی آئی کے کارکنوں کو نامزد کیا گیا۔ باقی تین مقدمات ریڈ زون میں گاڑیوں پر پھتراؤ اور جلاؤ گھیراؤ کرنے کے الزام کے تحت درج کیا گیا۔ مقدمات میں عمران خان، طاہر القادری، شاہ محمود قریشی، جہانگیر ترین، اسد عمر، عارف علوی، رحیق عباسی اور دیگر رہنماؤں کے نام نامز کیے گئے ہیں۔ اسلام آباد پولیس کا اہم اجلاس طلب قائم مقام آئی جی اسلام آباد طاہر عالم نے پولیس افسران کا اہم اجلاس طلب کیا ہے جس میں ریڈزون میں موجود مظاہرین سے نمٹنے کے لیے اقدامات پر غور کیا جائے گا۔ خیال رہےکہ پی ٹی آئی اور عوامی تحریک کے کارکنوں اور پولیس کے درمیان جھڑپوں کا سلسلہ ہفتے کی رات شروع ہوا جس میں تین افراد ہلاک اور چار سو سے زائد کارکن اور پولیس اہلکار زخمی ہوگئے تھے۔ گزشتہ روز بھی جھڑپوں کا سلسلہ وقفے وقفے سے جاری رہا، تاہم رات میں صورتحال کچھ حد تک کنٹرول میں نظر آئی۔ 'وزیراعظم کا استعفیٰ لیے بغیر نہیں جائیں گے' اسلام آباد کے ریڈ زون میں واقع پی ٹی وی چوک مظاہرین جمع ہیں، جن کا یہ عزم ہے کہ وہ وزیراعظم کا استعفیٰ لیے بغیر نہیں جائیں گے۔ مظاہرین کا کہنا ہے کہ پولیس کھانے کی اشیاء آنے بھی نہیں دے رہے ہیں۔ مظاہرین نے پی ٹی وی چوک پر کنٹینرز کو ہٹانا شروع کردیا ہے۔ دھرنا جاری، پارلیمنٹ کا مشترکہ اجلاس آج ہوگا ایک جانب اسلام آباد کے ریڈ زون میں تحریک انصاف اور عوامی تحریک کا دھرنا گزشتہ 18 روز سے جاری ہے، تو دوسری طرف سیاسی بحران کو حل کرنے کے لیے پارلیمنٹ کا مشترکہ اجلاس آج صبح گیارہ بجے ہونے جارہا ہے۔ ذرائع کا کہنا ہے کہ یہ اجلاج ایک ہفتے تک جاری رہے گا۔ سیاسی معاملات میں فوج کی مدد حاصل نہیں کریں گے، عمران خان پاکستان تحریک انصاف کے سربراہ عمران خان نے واضح کیا ہے کہ سیاسی معاملات میں فوج سے مدد حاصل کرنے کی کوشش نہیں کریں گے۔ ایک بیان میں تحریکِ انصاف کے سربراہ نے کہا کہ انہوں نے انصاف اور جمہوریت کے لیے 18 سال جدوجہد کی ہے اور سیاسی مستقبل میں کسی کے سہارے کی ضرورت نہیں ہے۔ ان کا کہنا تھا وہ ہمیشہ حقیقی جمہوری اصولوں پر قائم رہے اور عام عوام کے حقوق کے لیے جنگ لڑتے رہے۔ عمران خان کا کہنا تھا کہ وہ آزادی مارچ کے ذریعے کسی قسم کا غیر آئینی اور غیر قانونی کام نہیں کریں گے۔ جیل جانے کے لیے تیار ہوں، عمران خان اسلام آباد : تحریک انصاف کے چیئرمین عمران خان نے کہا ہے کہ عوام چپ کرکے بھیڑ بکریوں کی ظلم برداشت نہ کریں، ظلم کے نظام کا خاتمہ کرنے کے لیے انہیں آواز بلند کرنا ہوگی۔ اسلام آباد میں آزادی مارچ کے دھرنے سے خطاب کرتے ہوئے عمران خان نے کہا کہ میرا مشن یہ ہے کہ ظلم کا نظام ختم کروں تاہم عوام جب تک ظلم کے خلاف بلند نہیں کریں گے وہ ظالموں کو شکست نہیں دیں سکیں گے، عوام چپ کرکے بھیڑبکریوں کی طرح ظلم برداشت نہ کرے۔ انہوں نے کہا کہ ظلم کے خلاف کھڑا ہونا جہاد ہے، اسمبلیوں میں زیادہ تر جھوٹے لوگ ہیں، جو اپنے جرم چھپانے کے لیے جمہوریت بچانے کے نام پر جمع ہوجاتے ہیں۔ عمران خان نے کہا کہ شریف خاندان عوام کو جانوروں کی طرح رکھے گا، لوگ بھوکے مررہے ہیں حکمرانوں کو کوئی فکر نہیں، مگر آزادی مارچ سے انہیں فرق پڑا ہے اور اٹھارہ دنوں میں پاکستانی عوام میں تبدیلی آئی ہے۔ پی ٹی آئی چیئرمین کا کہنا تھا کہ آج رات کریک ڈاﺅن کے بارے میں سنا ہے اور اسی لیے دھرنے میں واپس آیا ہوں۔ انہوں نے کہا کہکرپٹ نظام کی وجہ سے بیرون ملک مقیم پاکستانی سرمایہ نہیں لاتے، ہم نے نظام ٹھیک کرلیا تو بیرون ملک مقیم پاکستانی سرمایہ، صلاحیت اور ٹیکنالوجی لاکر ملک کو ترقی دیں گے۔ ان کا کہنا تھا کہ پولیس کا نیا نظام بنانا چاہئے قانون کی بالادستی قائم ہونی چاہئے، تاہم نظام ٹھیک کیے بغیر مسائل حل نہیں ہوسکتے۔ عمران خان نے کہا کہ وہ جیل جانے کے لیے تیار ہیں، مگر مجھے وہ لوگ جیل میں ڈالنا چاہتے ہیں جنھوں نے ہر طرح کے جرم کیے ہیں۔ انہوں نے کہا کہ میرے لیے اس ڈربے میں انیس دن گزارنا مشکل ترین کام تھا، مگر آزادی کے لیے قربانیاں دینا پڑتی ہیں،ہمیں فخر ہے کہ پاکستان میں سب سے زیادہ تعلیم پر بجٹ ہم نے خیبرپختونخوا میں اٹھائیس فیصد رکھا ہے۔ اس سے قبل عمران خان دھرنے سے پانچ گھنٹے غائب رہنے کے بعد واپس پہنچے تو وہاں موجود شرکا کا جوش و خروش مزید بڑھ گیا۔ پی ٹی آئی رہنماﺅں کا دعویٰ تھا کہ تھکن کا شکار ہونے کے بعد عمران خان ورزش کرنے کے لیے دھرنے سے گئے تھے۔ بہتر ہوتا مظاہرین آگے نہ بڑھتے، کائرہ پیپلز پارٹی کے رہنما قمر زمان کائرہ نے کہا ہے کہ بہتر ہوتا کہ تحریک انصاف اور عوامی تحریک کے کارکن ڈی چوک پر دھرنے کے مقام سے آگے نہ جاتے تاہم اگر وہ آگے بڑھے بھی ہیں تو ان کے خلاف طاقت کا استعمال نہیں ہونا چاہیے تھا۔ طاہرالقادری سے ملاقات کے بعد میڈیا سےبات کرتے ہوئے انہوں نے کہا کہ دونوں جماعتوں کے کارکنوں نے سترہ دن تک پرامن رہنے کا مظاہرہ دکھا دیا تھا اس لیے ان کے خلاف طاقت کا استعمال نہیں کیا جانے چاہیے تھا۔ انہوں نے کہا کہ جبر، تشدد اور وزراء کے بیانات سے حالات بگڑے۔ میں نہیں سمجھتا فوج عمران خان کے پیچھے ہے، جاوید ہاشمی نجی ٹی وی کے پروگرام میں بات کرتے ہوئے پاکستان تحریک انصاف کے صدر جاوید ہاشمی نے کہا ہے کہ وہ نہیں سمجھتے کہ فوج عمران خان کے پیچھے ہے۔ انہوں نے کہا کہ عمران خان کو کسی نے یقین دلا کہ چیف جسٹس ان کے حق میں فیصلہ دیں گے اور الیکشن ہو جائیں گے۔ جاوید ہاشمی نے کہا کہ شیخ رشید اکثر عمران خان کے کان میں بات ڈال دیا کرتے تھے بالکل ویسے ہی جیسے وہ ایک وقت میں نوازشریف کے کان میں ڈالتے تھے۔ آئی ایس پی آر جاوید ہاشمی کے الزامات کی وضاحت دے، عاصمہ جہانگیر نجی ٹی وی سے بات کرتے ہوئے قانونی ماہر اور سینئر وکیل رہنما عاصمہ جہانگیر نے کہا ہے کہ انہیں خدشہ ہے کہ آرمی حکومت پر قبضہ کر سکتی ہے۔ انہوں نے آئی ایس پی آر سے مطالبہ کیا کہ وہ جاوید ہاشمی کی جانب سے لگائے جانے والے الزامات کی وضاحت کرے۔ عاصمہ جہانگیر نے مطالبہ کیا کہ ان الزامات پر پارلیمنٹ میں بحث ہونی چاہیے۔ ‘قادری کے ساتھ چلیں‘ تحریک انصاف کے سابق رہنما جاوید چوہدری نے کہا کہ عمران خان کا کہنا تھا کہ 'وہ' کہتے ہیں کہ طاہرالقادری کے ساتھ چلیں۔ 'ستمبر میں انتخابات ہوں گے’ جاوید ہاشمی نے انکشاف کیا کہ عمران خان نے ان سے کہا تھا کہ معاملات طے ہو گئے ہیں اور ستمبر میں الیکشن ہوں گے۔ ’عمران نے کہا فوج کے بغیر نہیں چل سکتے‘ جاوید ہاشمی نے انکشاف کیا کہ عمران خان نے کہا کہ فوج کے بغیر نہیں چل سکتے۔ کل بھی تحریک انصاف کا صدر تھا اور آج بھی ہوں، جاوید ہاشمی سینئر سیاستدان جاوید ہاشمی نے کہا ہے کہ میں کل بھی تحریک انصاف کا صدر تھا اور آج بھی ہوں، پارلیمنٹ کی حفاظت کیلئے اپنی جان بھی قربان کرنے کو تیار ہیں۔ انہوں نے کہا کہ عمران خان کو آئین کا کوئی احساس نہیں، جب بات ان کے حق میں ہو تو وہ آئین کو تسلیم کرتے ہیں اور جب نہیں ہوتی تو مسترد کر دیتے ہیں۔ تحریک انصاف کے صدر نے کہا کہ انہوں نے آمروں سے لڑائی کی اور جنرل ضیاالحق کے خلاف کھڑے ہوئے۔ جاوید ہاشمی نے انکشاف کیا کہ عمران خان نے بتایا کہ نئے چیف جسٹس ہمارے مطالبات مان لیں گے۔ انہوں نے عمران خان پر آمر ہونے کا الزام عائد کرتے ہوئے کہا کہ عمران خان نے تحریک انصاف کی کور کمیٹی کے فیصلوں یکسر مسترد کردیا۔</TEXT>
