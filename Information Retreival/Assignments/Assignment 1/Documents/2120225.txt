<DOCNO>2120225</DOCNO>
<HL>مصر: حکومت مخالف مظاہرے جاری ، جھڑپوںمیں مزید 3 افراد ہلاک</HL>
<AUTHOR>نوائے وقت</AUTHOR>
<DATELINE> Pakistan 2013-11-24 08:17:57+05</DATELINE>
<TEXT>قاہرہ(آن لائن) مصر میں برطرف صدر محمد مرسی کے ہزاروں حامیوں نے حکومت کے خلاف احتجاجی مظاہرے کئے ہیں۔ اس دوران ان کی حکومت کے حامیوں سے جھڑپیں ہوئی ہیں جن میں مزید تین افراد ہلاک ہوگئے ہیں۔ مصری سکیورٹی فورسز نے قاہرہ کے رابعہ العدویہ چوک اور النہضہ اسکوائر میں اخوان المسلمون کے دھرنے ختم کرانے کے لئے 14 اگست کو کریک ڈاو¿ن کیا تھا۔ اس کے ایک سو دن پورے ہونے پر اخوان اور دوسری جمہوریت پسند جماعتوں نے ملک بھر میں احتجاجی مظاہرے کئے ہیں۔ العربیہ ٹیلی ویڑن کی رپورٹ کے مطابق قاہرہ اور دوسرے بڑے شہروں میں حکومت مخالفین نے ریلیاں نکالیں۔ اس دوران ان کی حکومت کے حامیوں اور سکیورٹی فورسز کے اہلکاروں کے ساتھ جھڑپیں ہوئی ہیں جن میں تین افراد مارے گئے۔ مصر/ 3 ہلاک</TEXT>
