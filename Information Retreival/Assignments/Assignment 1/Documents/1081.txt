اسلام آباد ایئرپورٹ پراے ایس ایف کی کارروائی‘ ملزم گرفتار
راولپنڈی : اسلام آباد ایئرپورٹ پر اے ایس ایف نے کارروائی کرتے ہوئے ملزم کو گرفتار کرکے ایک لاکھ سعودی ریال برآمد کرلیے۔ تفصیلات کے مطابق اسلام آباد انٹرنیشنل ایئرپورٹ پر اے ایس ایف نے کارروائی کرتے ہوئے بیرون ملک غیرملکی کرنسی اسمگل کرنے کی کوشش ناکام بنا دی۔ اے ایس ایف حکام کے مطابق دوران تلاشی مسافرعبدالوکیل سے ایک لاکھ سعودی ریال برآمد ہوئے، ملزم قومی ایئرلائن کی پرواز پی کے 233 سے دبئی جا رہا تھا۔ ایئرپورٹ سیکیورٹی فورس نے ملزم عبدالوکیل کو کسٹم اہلکاروں کے حوالے کردیا۔ اسلام آباد ایئرپورٹ پرمسافر کے قبضے سے ہیروئن کے کیپسول برآمد یاد رہے کہ گزشتہ ہفتے اینٹی نارکوٹکس فورس نے اسلام آباد ایئرپورٹ پرکارروائی کرتے ہوئے بیرون ملک جانے والے مسافر کو گرفتار کرکے ہیروئن کے کیپسول برآمد کیے تھے۔ اے این ایف حکام کے مطابق گرفتار ملزم رحمت اللہ غیرملکی ایئرلائن کی پروازکیو آر 633 سے دوحہ جا رہا تھا۔ دبئی جانے والی خواتین کے پاس سے غیر ملکی کرنسی برآمد واضح رہے کہ 24 مارچ 2017 کو کراچی سے دبئی جانے والی دو خواتین کے پاس سے غیر قانونی غیر ملکی کرنسی برآمد ہوئی تھی۔ comments
