<DOCNO>290455</DOCNO>
<HL>مزدور کی خوشحالی کے بغیر ملک ترقی نہیں کر سکتا : سینیٹر روبینہ خالد</HL>
<AUTHOR>روزنامہ پاکستان</AUTHOR>
<DATELINE> Pakistan 2017-05-03 06:21:17+05</DATELINE>
<TEXT>ہری پور(نامہ نگار)پاکستان پیپلز پارٹی کی راہنما سینیٹر روبینہ خالد نے کہا ہے کہ مزدور کی خوشحالی کے بغیر ملک ترقی نہیں کرسکتا جو حکومت مزدور کو باعزت روزگار نہیں دے سکتی وہ حکومت کرنے کا کوئی جواز اختیار اور حق نہیں رکھتی مزدور خصوصا خواتین اپنے مسائل بارے سفارشات بناکردیں سینٹ میں ان کے حل کے لیے خصوصی کمیٹی بنائیں گے خوشی کی بات یہ ہے کہ چیئرمین سینٹ رضا ربانی خود لیبر لیڈر ہیں وہ مزدوروں کے مسائل سے نہ صرف بخوبی واقف ہیں بلکہ انھیں حل کرنے کی بھی ہرممکن کوشش کرتے ہیں ان خیالا ت کا اظہار انھوں نے گزشتہ روز ٹی ایم اے ہال ہری پور میں پی پی پی لیبر ونگ کے زیر انتظام اور پیپلز پارٹی خواتین ونگ کی سابقہ ضلعی صدر ڈاکٹر شائستہ رزاق کی زیر صدارت مزدوروں کے عالمی دن کے حوالے سے منعقدہ خصوصی تقریب سے خطاب کرتے ہوئے کیا قبل ازیں صدر مجلس کے علاوہ سابق صوبائی وزیر اعجاز علی خان درانی ،پی پی پی پی ایبٹ آباد کی راہنما اشبر جدون ،ممتاز لیبر لیڈر میاں ظہورالحق ،چن عاشق حسین شاہ ،پرویز اختر رانا ایڈوکیٹ اور رکشہ یونین کے صدر حاجی عبدالرشید عباسی نے بھی خطاب کیا اس موقع پرنوجوان راہنما اللہ یار خان درانی آواز ڈسٹرکٹ فورم کے صدر تحسین الحق اعوان ،پاکستان بیت المال کے ضلعی افیسر نیئر عباس جعفری ،اے ٹی اے کے راہنما علی عباس جعفری ،ملک اشتیاق ،ناظم اعجاز گوگا ،خاتون کونسلر تہمینہ رحمن سمیت دیگر سماجی شخصیات کے علاوہ مزدور طبقہ سے تعلق رکھنے والے افراد کی بڑی تعداد موجود تھی مقامی مقررین نے لیبرڈے کے حوالے سے اپنے پیغام میں کہا کہ مزدور ڈے کی بنیاد اس وقت رکھی گئی جب امریکہ میں اٹھ گھنٹے کی بجائے دس بارہ سولہ اور چوبیس چوبیس گھنٹے ڈیوٹی سرانجام دینے اور آجر کے ظلم و ستم کا شکار مزدوروں نے اپنے حقوق کے حصول کے لیے 1806میں سرمایہ داروں کے خلاف بغاوت کی اور پھر 1886میں اس میں اس وقت تیزی آئی جب شکاگو میں اپنے حق میں مظاہرہ کرنے والے محنت کشوں کو ریاستی گھڑ سواروں نے کچل کر قتل اور زخمی کردیا تھا اسی قتل غارت گری کے نتیجے میں لیبر ڈے کا آغاز ہوا جس کا پاکستان بھی حصہ بنا لیکن مقام افسوس ہے کہ اس وقت سے لے کر آج تک یہ دن منایا جارہا ہے اور اس حوالے سے بہترین قانون بھی بنائے گئے ہیں لیکن بندہ مزدور کے اوقات آج بھی بہت تلخ ہیں پورے ملک باالخصوص صوبہ خیبر پختون خوا میں آج بھی مزدوروں سے اٹھ گھنٹوں کی بجائے بارہ گھنٹے ڈیوٹی لی جارہی ہے اور انھیں اجر ت بھی کم دی جارہی ہے خواتین کو پہلے تو مقامی کارخانوں میں ملازمت ہی نہیں دی جاتی اگر ملازمت مل ہی جائے تو ان کو چھ سات اور اٹھ ہزار روپے ماہانہ تنخواہ پر رکھا جاتا ہے چھوٹے بچوں سے مشقت لی جارہی ہے نہ صرف مزدوروں کو کچی نوکریاں دی جاتی ہیں بلکہ بھرتی اور برطرفی کے وقت انھیں کوئی لیٹر بھی نہیں دیا جاتا ہری پورمیں لیبر ڈیپارٹمنٹ میں صرف ایک لیبر ڈائریکٹر تعینات ہے جس کے باعث مزدوروں کے مسائل بروقت حل نہیں ہوتے سوشل سیکورٹی میں صرف چند لوگوں کی رجسٹریشن کرکے باقی کو نظر انداز کیا ہواہے اسی طرح ہزاروں مزدور ای او بی ائی علاج معالجہ اور بچوں کی تعلیم و صحت سے محروم ہیں ایشیا کے ٹیلی فون سازی کے سب سے بڑے ادارے ٹی آئی پی سمیت دیگر صنعتی ادارے اور کارخانے بند ہورہے ہیں یا غیر فعال ہیں ٹو سٹروک رکشہ مالکان کے ساتھ ضلعی انتظامیہ کا سلوک سوتیلی ماں جیسا ہے انھیں متعلقہ محکمہ سے رجسٹریشن دینے کی بجائے شوروم مالکان کو دے دی جاتی ہے جو آگے بلیک میں فروخت کرتے ہیں اور ایک ایک رجسٹریشن کی قیمت پچاسی پچاسی ہزار روپے وصول کرتے ہیں اس موقع پر ٹی آئی پی کی فوری بحالی ،ریٹائرڈ ملازمین کو سال 2016سے دس فیصد اضافہ دینے ،ورکر ویلفیئر بورڈ کے ملازمین کوتنخواہوں کی فوری ادائیگی کرنے ،جہیز اور ڈیتھ گرانٹ فراہم کرنے ،محکمہ تعلیم کے کلاس فور ملازمین کے حق میں ہائی کورٹ کے اٹھ گھنٹے ڈیوٹی لینے کے فیصلہ پر عمل درآمد کرنے ورکر ویلفیئر بورڈ میں ہزارہ کو نمائندگی دینے ،ایم ڈی ٹی آئی پی کو مزدور دشمن پالیسیوں سے روکنے سیکورٹی کے نام پر جیل روڈ پر قائم رکاوٹیں اور موبائل جیمر ہٹانے اور آئندہ بجٹ میں مزدوروں کی تنخواہوں میں پچاس فیصد اور ای او بی آئی پنشن پندرہ ہزار کرنے کی قراردادیں بھی منظور کی گئیں جس کے جوا ب میں مہمان خصو صی سینیٹر روبینہ خالد نے کہا کہ بھٹو پہلے شخص تھے جنھوں نے مزدور اور پسے ہوئے طبقات کے حقوق کی بات کی اور پیپلز پارٹی نے اپنے ہر دور میں اس طبقہ کو مراعات دیں اور سرمایہ داروں کے خلاف بولنے کی جراء ت اور زبان دی سینٹ میں آئی ٹی کی سٹینڈنگ کمیٹی کی ممبر ہونے کی حیثیت سے بخوبی جانتی ہوں کہ ٹی آئی پی اور اس کے ماتحت اداروں سکول و ہسپتال کے ملازمین کے ساتھ کتنی زیادتی اور ظلم کیا گیا ہے میرا مطالبہ ہے کہ اگر مزدور اور خواتین اپنے حقوق چاہتے ہیں تو پی پی پر اعتماد کریں پی پی پی ہی ان کے حقوق کا تحفظ کرنے والی واحد جماعت ہے ماضی گواہ ہے کہ پیپلز پارٹی کی حکومت روزگار دیتی ہے دوسرے چھین لیتے ہیں انھوں نے کہا کہ ہری پورکی خواتین اور مزدور اپنے مسائل کے حوالے سے سفارشات بنا کربھیجیں ان کے مسائل کو حل کرنے کے لیے سینٹ میں خصوصی کمیٹی بنائیں گے اور خوشی کی بات یہ ہے کہ چیئرمین سینٹ خود بھی ایک لیبر لیڈر ہیں جو لاکھوں مزدوروں کے مسائل حل کرچکے ہیں</TEXT>
