<DOCNO>2167847</DOCNO>
<HL>مزدور کی تنخواہ 15 ہزار، متحدہ نے خسارے کا شیڈو بجٹ پیش کردیا</HL>
<AUTHOR>نوائے وقت</AUTHOR>
<DATELINE> Pakistan 2013-06-12 05:51:49+05</DATELINE>
<TEXT>کراچی (اے پی اے) متحدہ قومی موومنٹ نے آئندہ مالی سال کے لیے4کھرب روپے کا شیڈو بجٹ پیش کردیا۔ شیڈو بجٹ ساڑھے 3 فیصد خسارے کا بجٹ ہے۔ ایم کیو ایم نے سرکاری ملازمین کی تنخواہوں میں کم سے کم 15 فیصد اضافہ اور مزدور کی ماہانہ اجرت 15 ہزار مقرر کرنے کی تجویز دی۔ پریس کانفرنس کرتے ہوئے فاروق ستار نے وفاقی شیڈو بجٹ پیش کیا۔ فاروق ستار نے کہا ٹیکس نیٹ بڑھا کر 30 لاکھ نا دہندگان کو ٹیکس نیٹ میں لا یا جائے ۔اگر بجلی کی مساوی تقسیم کے نام پر کراچی کے عوام کے جائز حقوق کی خلاف ورزی کی گئی تو عدالت کا رخ کرینگے گھبرانے والے نہیں ہیں۔</TEXT>
