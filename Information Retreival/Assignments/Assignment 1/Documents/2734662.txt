<DOCNO>2734662</DOCNO>
<HL>اردن میں گیارہ افراد کو سزائے موت</HL>
<AUTHOR>اردو پوائنٹ</AUTHOR>
<DATELINE> Pakistan 2014-12-22 13:54:49+05</DATELINE>
<TEXT> عمان(اُردو پوائنٹ تازہ ترین اخبار۔ 22 دسمبر 2014ء)اردن میں گیارہ افراد کو سزائے موت دے دی گئی ہے۔ سرکاری خبر رساں ادارے پیٹرا کے مطابق ان افراد کو گزشتہ روز تختہ دار پر لٹکایا گیا۔ اردن میں گزشتہ آٹھ برسوں سے سزائے موت پر پابندی تھی۔ () اس سے قبل آخری مرتبہ جون 2006ء میں ایک قیدی کی موت کی سزا پر عمل درآمد ہوا تھا۔ اردن میں گزشتہ دس برسوں کے دوران 120 قیدیوں کو مختلف جرائم میں سزائے موت سنائی گئی ہے۔ انسانی حقوق کی تنظیموں نے اردن میں آٹھ سالہ وقفے کے بعد سزائے موت پر عمل درآمد پر کڑی تنقید کی ہے۔</TEXT>
