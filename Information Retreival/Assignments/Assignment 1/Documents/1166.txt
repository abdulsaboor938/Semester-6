پنجاب میں تجاوزات کیخلاف آپریشن: ن لیگ کا سٹی میئر قبضہ مافیا کا کارندہ نکلا
فیصل آباد / ملتان / گوجرانوالہ : پنجاب کے مختلف شہروں میں تجاوزات اور قبضہ مافیا کے خلاف آپریشن جاری ہے، ن لیگ کے سٹی میئر خود قبضہ مافیا نکلا، آپریشنز میں کروڑوں روپے کی سرکاری زمین واگزار کرالی گئی۔ تفصیلات کے مطابق وزیر اعلیٰ پنجاب سردار عثمان بزدار کی ہدایت پر صوبے کے مختلف شہروں فیصل آباد، ملتان اور گوجرانوالہ میں سرکاری زمینوں پر قبضہ کرنے والوں کے خلاف آپریشن کا سلسلہ جاری ہے۔ اس دوران قبضہ مافیا نے انتظامیہ کے خلاف نعرے بازی کی، پولیس نے کار سرکار میں مداخلت پر دو افراد کو گرفتار کرلیا۔ فیصل آباد میں ن لیگ کے سٹی میئر ملک رزاق کی زیر قبضہ سرکاری اراضی واگزار کرالی گئی۔ ضلعی انتظامیہ کے مطابق سٹی میئر نے نڑوالا روڈ پر سترہ کنال اراضی پر قبضہ کر رکھا تھا، گوجرانوالہ میں انتظامیہ سرکاری اسکول کی اراضی کو قبضہ مافیا سے واگزار کرانے پہنچی تو اسے مزاحمت کا سامنا کرنا پڑا، پولیس نے دو افراد کو حراست میں لے لیا۔ مزید پڑھیں: تجاوزات کے خلاف آپریشن کی خود مانیٹرنگ کررہا ہوں‘عثمان بزدار بااثر افراد نے پچاس سال سے زائد عرصے سے سرکاری اسکول کی اراضی پرقبضہ کررکھا تھا، ملتان کے علاقے گلگشت گول باغ چوک پر غیرقانونی طور پر تعمیر کی گئی، مارکیٹ مسمار کردی گئی۔ مزید پڑھیں: انسداد تجاوزات مہم، خرم دستگیر کا غیرقانونی پیٹرول پمپ گرادیا گیا اراضی کی مالیت کروڑوں روپے بتائی گئی ہے موجودہ پنجاب حکومت اب تک قبضہ مافیا سے اربوں روپے کی زمین واپس لے چکی ہے۔  comments
