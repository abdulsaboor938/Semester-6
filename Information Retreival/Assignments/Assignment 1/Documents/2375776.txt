<DOCNO>2375776</DOCNO>
<HL>پنجاب کے 4شہروں میں 4مجرموں کو  تختہ دار پر لٹکا دیا گیا</HL>
<AUTHOR>جیو اردو نیوز</AUTHOR>
<DATELINE> Pakistan 2015-09-10 12:09:00+05</DATELINE>
<TEXT>لاہور........پنجاب کے 4شہر لاہور، فیصل آباد، بہاول پور اور وہاڑی میں آج علی الصبح قتل کے 4مجرموں کو پھانسی دے دی گئی ہے۔ لاہور کی کوٹ لکھپت جیل میں مجرم کو پھانسی دی گئی، مجرم تنریل نے 2005میں ایک شخص کو قتل کردیا تھا۔ فیصل آباد سینٹرل جیل میں پھانسی پانے دی گئی، سمندری سے تعلق رکھنے والے مجرم خالد نے 1991میں اسحاق نامی شخص کو معمولی تنازعہ پر قتل کردیا تھا۔بہاول پور سینٹرل جیل میں قتل کے مجرم عبدالشکور کو پھانسی، اس نے 2001میں چچا زاد بھائی کو لین دین کے معاملے پر فائرنگ کرکے ہلاک کردیا تھا۔اُدھر وہاڑی ڈسٹرکٹ جیل میں بھی سزائے موت کے مجرم کو پھانسی دی گئی۔ مجرم محمد آصف نے 22جولائی 1998میں اپنے محلہ دار نوجوان کو قتل کردیا تھا۔</TEXT>
