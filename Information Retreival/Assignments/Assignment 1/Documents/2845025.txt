<DOCNO>2845025</DOCNO>
<HL>سانحہ 12 مئی، وکلا کی ملک گیر ہڑتال، بار رومز پر سیاہ پرچم</HL>
<AUTHOR>دنیا نیوز</AUTHOR>
<DATELINE> Pakistan 2011-05-12 00:00:00+05</DATELINE>
<TEXT>سانحہ بارہ مئی کے خلاف ملک بھر کے وکلا آج یوم سیاہ منا رہے ہیں، اس موقع پر عدالتوں میں ہڑتال کی جا رہی ہے کراچی میں بارہ مئی دو ہزارسات کو پیش آنے والےسانحہ سے کے خلاف وکلاء نے عدالتوں کا مکمل بائیکاٹ کر رکھا ہے۔ وکلاء نے بازوں پر سیاہ پٹیاں باندھنے کے ساتھ ساتھ عدالتوں پر سیاہ پرچم لہرا ئے ہیں۔ لاہورمیں وکلاء نے باررومز میں تقریبات کیں جس میں سانحہ بارہ مئی کی مذمت کی گئی تاہم لاہور کی عدالتوں میں انتہائی اہمیت کے حامل مقدمات کی سماعت بھی جاری ہے۔ بلوچستان بارایسوسی ایشن کی کال پرکوئٹہ ،مستونگ ، قلات خضدار ، لسبیلہ ، سبی سمیت صوبے بھر کی عدالتوں میں وکلاء حاضر نہیں ہوئے ۔ پشاور میں بھی وکلاء نے عدالتوں کا بائیکاٹ اور تقریبات کا انعقاد کیا۔ کراچی بار ایسوسی ایشن اور سندھ بار ایسوسی ایشن کی جانب سے بھی عدالتوں میں ہڑتال جاری ہے۔ اس موقع پر وکلا رہنماؤں نے کہا کہ سانحہ بارہ مئی کے شہدا کی قربابناں ہمیشہ یاد رکھی جائیں گی۔</TEXT>
