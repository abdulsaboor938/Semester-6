<DOCNO>2567895</DOCNO>
<HL>امریکا میکسیکو سے ملحقہ سرحد پر اسمگلنگ کی روک تھام کیلئے 1200سے زائد نیشنل گارڈز تعینات کرے گا</HL>
<AUTHOR>اردو پوائنٹ</AUTHOR>
<DATELINE> Pakistan 2010-07-20 14:09:22+05</DATELINE>
<TEXT>واشنگٹن (اُردوپوائنٹ اخبارتازہ ترین۔20 جولائی۔2010ء) امریکا میکسیکو سے ملحقہ سرحد پر اسمگلنگ کی روک تھام کیلئے جلد 1200سے زائد نیشنل گارڈز تعینات کرے گا۔ () امریکی حکام کے مطابق صدر باراک اوباما کے احکامات کے بعد میکسیکو سے ملحقہ سرحد پر اسمگلنگ کی روک تھام کیلئے نیشنل گارڈز کی تعیناتی کا سلسلہ اگلے ماہ سے شروع ہوجائے گا۔۔کسٹم اور بارڈر سیکیورٹی حکام نے بتایا کہ گارڈز کی تعیناتی کا سلسلہ یکم اگست سے شروع ہوگا جو ستمبر تک مکمل کرلیا جائے گا۔</TEXT>
