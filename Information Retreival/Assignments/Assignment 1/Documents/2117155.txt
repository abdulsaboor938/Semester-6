<DOCNO>2117155</DOCNO>
<HL>احتساب عدالت میں بدعنوانی کے متعدد مقدمات کی سماعت</HL>
<AUTHOR>نوائے وقت</AUTHOR>
<DATELINE> Pakistan 2013-12-05 02:23:02+05</DATELINE>
<TEXT>لاہور(اپنے نامہ نگار سے) مقامی احتساب عدالت میں زیر سماعت متعدد کیسز میں ملزمان کے ریمانڈ میں توسیع کر دی گئی۔گاضل عدالت نے بینک آف پنجاب فراڈ میں ملوث خاورہ ارشد کے جوڈیشل ریمانڈ میں11دسمبر تک توسیع کر دی ہے ۔ گزشتہ روز فاضل جج نے ریمانڈ میں توسیع کرتے ہوئے نیب حکام کو ہدایت کی کہ وہ آئندہ پیشی تک ملزمہ کے خلاف ریفرنس عدالت میں دائر کر دیں ۔مقامی احتساب عدالت نے ایک ہزار کنال سے زائد ریاستی اراضی کی غیر قانونی الاٹمنٹ کے الزام میں گرفتار افتخار جاوید کے جسمانی ریمانڈ میں18دسمبر تک توسیع کر دی ہے ۔ گزشتہ روز فاضل جج نے ریمانڈ میں توسیع کرتے ہوئے نیب حکام کو ہدایت کی کہ وہ آئندہ پیشی تک ملزم سے اپنی تفتیش مکمل کرلیں ۔ مقامی احتساب عدالت نے بدعنوانی کے الزام میں ملوث ریاض احمد کے جسمانی ریمانڈ میں18دسمبر تک توسیع کر دی ہے ۔ گزشتہ روز فاضل جج نے ریمانڈ میں توسیع کرتے ہوئے نیب حکام کو ہدایت کی کہ وہ آئندہ پیشی تک ملزم سے اپنی تفتیش مکمل کرلیں ۔ مقامی احتساب عدالت نے ہمیش خان وغیرہ کے خلاف دائر بینک آف پنجاب فراڈ ریفرنس کی سماعت 11دسمبر تک ملتوی کر دی۔</TEXT>
