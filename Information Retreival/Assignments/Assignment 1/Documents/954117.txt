<DOCNO>954117</DOCNO>
<HL>بھارت کی چاہ بہار سے اپنے ایجنٹ کو نکالنے کی کوشش ، را‘‘ کے 2 افسر ایران پہنچ گئے</HL>
<AUTHOR>روزنامہ جنگ</AUTHOR>
<DATELINE> Pakistan 2016-03-31 05:03:00+05</DATELINE>
<TEXT>اسلام آبا د(ایجنسیاں)را کے ایجنٹ کل بھوشن یادیو کی گرفتاری ظاہر کئے جانے کے بعد بھارتی خفیہ ایجنسی نے ایران میں موجوداپنے ایجنٹ راکیش عرف رضوان کوچاہ بہار سے نکالنے کی کوششیں تیز کردی ہیں‘ راکیش عرف رضوان کو کسی تیسرے ملک بھجوانےکی تیاریاں شروع کردی گئی ہیں‘بھارتی خفیہ ایجنسی ’’را‘‘کے افسر ششمیت سمیت 2 افسر ایران سے بھارتی جاسوس کو نکالنے کے لیے ایران پہنچ گئے ہیں‘میڈیا رپورٹس کے مطابق ایران کے شہر چاہ بہار میں بھارتی سفارتخانے کے قریب بھارتی جاسوس راکیش عرف رضوان موجود ہے جو پاکستان میں پکڑے جانے والے جاسوس کل بھوشن یادیو کا ہینڈلر ہے،جس کا انکشاف خود کل بھوشن یادیو نے اپنے وڈیو بیان میں کیا تھا،جس کے بعد بھارتی حکام نے ایران میں موجود اپنے سفارتی عملے کو اپنے جاسوس راکیش عرف رضوان کو کسی تیسرے ملک بھجوانے کا ٹاسک دیا ہے جبکہ سفارتخانے کی مدد کے لیے بھارتی خفیہ ایجنسی ’را‘کے افسر ششمیت سمیت 2 افسران اپنے ساتھی کو چاہ بہار سے نکالنے کے لئے ایران میں اپنے سفارتخانے میں موجودہیں ،امکان ظاہر کیا جا رہا ہے کہ چاہ بہار میں موجود بھارتی جاسوس کو کسی بھی وقت چاہ بہار سے دبئی منتقل کر دیا جائے گا۔</TEXT>
