بھارت، بنگلہ دیش کو ہرا کر ساتویں بار ایشیا کپ کا چیمپئن بن گیا
دبئی: بھارت نے بنگلہ دیش کو سنسنی خیز مقابلے کے بعد شکست دے کر ساتویں بار ایشیاء کپ کا ٹائٹل اپنے نام کرلیا۔ تفصیلات کے مطابق بھارت نے بنگلہ دیش کو آخری بال پر شکست دے کر ساتویں بار ایشیا کپ کا ٹائٹل اپنے نام کرلیا، بنگلہ دیش کو مسلسل دوسری بار ایشیا کپ کے فائنل میں شکست ہوئی ہے۔ بھارت نے 223 رنز کا ہدف 7 وکٹ پر حاصل کیا۔ بھارتی کپتان روہت شرما نے 47 رنز کی شاندار اننگز کھیلی، دنیش کارتھک 37، مہندر سنگھ دھونی 36 رنز کے ساتھ نمایاں رہے، آخری بال پر ایک رن درکار تھا محمود اللہ نے وائیڈ بال کردی۔ بنگلہ دیش کی جانب سے مستفیض الرحمان اور روبیل حسین نے دو، دو کھلاڑیوں کو پویلین کی راہ دکھائی، کپتان مشرفی مرتضیٰ، نظم الاسلام اور محمود اللہ نے ایک، ایک وکٹ حاصل کی۔ قبل ازیں ایشیا کپ کے فائنل میچ میں بنگلہ دیش نے بھارت کو جیت کے لیے 223 رنز کا ہدف دے دیا، بنگلہ دیشی ٹیم پورے اوورز کھیلے بغیر 222 رنز پر آل آؤٹ ہوگئی۔ ایشیا کپ کے فائنل میچ میں بنگلہ دیش نے ٹاس جیت پہلے بیٹنگ کا فیصلہ کو جو درست ثابت ہوا دونوں اوپنرز نے ٹیم نے 121 رنز کا عمدہ آغاز فراہم کیا لیکن بعد میں آنے والے بلے باز خاطر خواہ کارکردگی نہ دکھاسکے اور پوری ٹیم 222 رنز پر ڈھیر ہوگئی، لتن داس نے 121 رنز کی شاندار اننگز کھیلی۔ بنگلہ دیش کی جانب سے مہدی حسن نے 32 اور سومیا سرکار نے 33 رنز کی اننگز کھیلی، بنگال ٹائیگرز کے آٹھ کھلاڑی ڈبل فگر میں داخل نہ ہوسکے۔ بھارت کی جانب سے اسپنر کلدیپ یادیو نے تین، کے دار جادھو نے دو کھلاڑیوں کی پویلین کی راہ دکھائی جبکہ بمرا کے حصے میں ایک وکٹ آئی۔ یاد رہے کہ بھارت کی ٹیم 6 مرتبہ ایشیا کپ جیت چکی ہے، بنگلادیش دو مرتبہ فائنل میں پہنچی، البتہ فتح حاصل کرنے میں ناکام رہا. واضح رہے کہ یہ ٹورنامینٹ گرین شرٹس کے لیے ڈراؤنا خواب ثابت ہوا. پاکستان کو بنگلادیش اور بھارت کے خلاف شکستوں کا سامنا کرنا پڑا اور وہ فائنل تک رسائی میں ناکام رہی. comments
