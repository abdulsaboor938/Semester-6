<DOCNO>2623773</DOCNO>
<HL>سوات،عورتوں کے حقوق کے تحفظ کیلئے پہلا خواتین جرگہ قائم کردیا گیا</HL>
<AUTHOR>اردو پوائنٹ</AUTHOR>
<DATELINE> Pakistan 2013-07-14 15:07:52+05</DATELINE>
<TEXT>سوات (اُردو پوائنٹ اخبار تازہ ترین۔آئی این پی۔14جولائی۔ 2013ء) سوات میں عورتوں کے حقوق کے تحفظ کیلئے پہلا خواتین جرگہ قائم کردیا گیا ۔اتوار کو نجی ٹی وی کے مطابق سوات خواتین اپنے حقوق کا تحفظ خود کرنے کاعزم لے کر اٹھی ہیں۔ () اس مقصد کیلئے انہوں نے خواتین کا ایک جرگہ بنایا ہے جو خواتین کے مسائل حل کرنے کے لیے کام کرے گا۔ خواتین کے جرگے نے گزشتہ سال شوہر کے تیزاب حملے میں جاں بحق ہونے والی لڑکی طاہرہ کے قتل کا مقدمہ درج کرانے میں اہم کردار ادا کیا ۔ جرگے کی سربراہ عدنان تبسم نے کہا ہے کہ ان علاقوں کی خواتین عام جرگوں سے تنگ آچکی ہیں جہاں صرف مردوں کے حق میں ہی فیصلہ کیا جاتاہے۔</TEXT>
