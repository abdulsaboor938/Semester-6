<DOCNO>2540932</DOCNO>
<HL>فوزیہ گیلانی کے کراچی کی احتساب عدالت میں زیر سماعت دو مقدمات واپس لینے کیلئے درخواست دائر کردی گئی ،فوزیہ گیلانی نے1987 میں زرعی ترقیاتی بینک سے 71 ملین روپے کا قرضہ لیا تھا</HL>
<AUTHOR>اردو پوائنٹ</AUTHOR>
<DATELINE> Pakistan 2009-09-03 19:01:48+06</DATELINE>
<TEXT>کراچی (اُردو پوائنٹ اخبارتازہ ترین ۔4ستمبر۔2009ء) احتساب بیورو نیوزیر اعظم یوسف رضا گیلانی کی بیگم فوزیہ گیلانی کے کراچی کی احتساب عدالت میں زیر سماعت دو مقدمات واپس لینے کے لیے درخواست دائر کردی ہے۔پاکستان گرین فرٹیلائزر لمیٹڈ کی ڈائریکٹر فوزیہ یوسف گیلانی، ضیا الرحمان، خالد حسین، نسرین منور چودھری اور سیدہ ثمینہ ابرار پر الزام ہے کہ انہوں نے انیس سو ستاسی میں زرعی ترقیاتی بینک سیاکہتر ملین روپے کا قرضہ لیا تھا جو واپس نہیں کیا گیا۔ () یہ تمام ملزمان ایک اور مقدمے میں بھی نامزد ہیں، جس کے تحت انہوں نے ملتان ایڈ ایبل آئل لمٹیڈ کے نام پر زرعی ترقیاتی بینک سے سو ملین روپے قرضہ حاصل کیا مگر واپس کرنے میں ناکام رہے۔یہ دونوں مقدمات کراچی کی احتساب عدالت کے جج فاروق علی چنا کے پاس زیر سماعت ہیں۔ اس سے قبل سماعت کے موقعے پر ملزمان نے بریت کی درخواست دائر کی تھی مگر عدالت نے انہیں مسترد کردیا۔جمعرات کو مقدمے کی سماعت کے موقعے پر احتساب بیورو کے وکیل نے عدالت کوآگاہ کیا کہ بینک اور فریقین میں عدالت سے باہر معاملات طے پا گئے لہذا وہ یہ مقدمہ واپس لیتے ہیں جس کے بعد سماعت ملتوی ہوگئی۔</TEXT>
