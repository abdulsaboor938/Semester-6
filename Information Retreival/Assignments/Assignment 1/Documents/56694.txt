<DOCNO>56694</DOCNO>
<HL>گوجرانوالہ : ایف آئی اے بڑے پیمانے پر کریک ڈاؤن ، 9انسانی سمگلر گرفتار</HL>
<AUTHOR>روزنامہ پاکستان</AUTHOR>
<DATELINE> Pakistan 2018-07-16 04:08:06+05</DATELINE>
<TEXT>گوجرانوالہ(بیورورپورٹ) ایف آئی اے کا انسانی اسمگلروں اور اشتہاری ملزمان کیخلاف بڑے پیمانے پر کریک ڈان ،ڈپٹی ڈائریکٹر مفخر عدیل کی خصوصی ہدایت پر ایف آئی اے ٹیموں نے سیالکوٹ ،حافظ آباد اور گوجرانوالہ میں چھاپے مارتے ہوئے 9اشتہاریوں کو گرفتار کر لیا۔تفصیل کے مطابق ڈپٹی ڈائریکٹر ایف آئی اے مفخر عدیل کی خصوصی ہدایت پر ایف آئی اے انسپکٹر محسن وحید بٹ اور زاہد فاروق پر مشتمل ٹیموں نے سیالکوٹ ،حافظ آباد اور گوجرانوالہ میں چھاپے مارتے ہوئے 9 انسانی اسمگلروں کو گرفتار کر لیا ہے۔ گرفتار ملزمان میں سلامت خان،عاطف اقبال،سلمان قیوم، کاشف علی،ضیغم احسن،محمد شاہ رخ،ثاقب حمید،خالد حسین اور سلمان اسلم شامل ہیں گرفتار ملزمان سادہ لوح افراد کو غیر قانونی طریقوں سے ترکی،یونان،اٹلی،فرانس اور جرمنی وغیرہ بجھوانے کے دھندہ میں ملوث تھے ڈپٹی ڈائریکٹر ایف آئی اے مفخر عدیل نے گفتگو کرتے ہوئے بتایا کہ گرفتار اشتہاری انسانی اسمگلرز ایف آئی اے کو مختلف انسانی اسمگلنگ کے مقدمات میں مطلوب تھے ملزمان لوگوں کو سستے داموں بیرون ممالک بجھوانے کو جھانسہ دیکر لوٹ مار کر رہے تھے جن کو گزشتہ روز اسپیشل آپریشن کرتے ہوئے گرفتار کیا ہے انسانی اسمگلروں کیخلاف تفتیش کا دائراہ وسیع کرتے ہوئے انسانی اسمگلنگ کے نیٹ ورک میں ملوث دیگر ملزمان کی گرفتاری کیلئے ٹیمیں تشکیل دیدی گئی ہیں۔</TEXT>
