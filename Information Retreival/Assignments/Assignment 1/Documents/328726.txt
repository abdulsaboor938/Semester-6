<DOCNO>328726</DOCNO>
<HL>سانحہ سیہون شریف کیخلاف مظاہرے، ریلیاں، وکلا کی ہڑتال، شہدا کیلئے دعائیہ تقریبات</HL>
<AUTHOR>روزنامہ پاکستان</AUTHOR>
<DATELINE> Pakistan 2017-02-18 03:47:11+05</DATELINE>
<TEXT>ملتان،خانیوال،ٹھٹھہ صادق آباد، مظفرگڑھ ، وہاڑی، بہاولپور،میلسی،لودھراں ،لیاقت پور،اوچشریف ،(سٹی رپورٹر،جنرل رپورٹر،خبرنگار،وقائع نگار، نمائندگان ) سانحہ درگاہ شہباز قلندر،لاہور ،کراچی،پشاور اور دیگر شہروں میں ہونیوالی دہشتگردی کی وارداتوں کیخلاف ملتان سمیت جنوبی پنجاب میں احتجاجی مظاہرے کئے گئے اور ریلیاں نکالی گئیں شہداء کے لئے دعائیہ تقریبات کا انعقاد،سانحات کیخلاف وکلاء نے عدالتی بائیکاٹ کیا۔سکیورٹی ہائی الرٹ،مزارات کی سکیورٹی کیلئے اجلاس کا انعقاد،سیاسی و مذہبی جماعتوں اور رہنماؤں کی جانب سے دہشتگردی کے واقعات کی شدید الفاظ میں مذمت کی گئی اوچشریف میں بھی مزارات کی سکیورٹی سخت کردی گئی دربار خواجہ فرید کو بند کرنے کے بعد نماز جمعہ کی ادائیگی کیلئے دربار کھول دیا گیا تفصیل کے مطابق مجلس وحدت مسلمین پاکستان کے زیراہتمام سانحہ درگاہ لعل شہبازقلندر،لاہور،کراچی،پشاور،کوئٹہ اور مظفرآباد میں ہونے والے حملوں کے خلاف ملک بھر میں یوم احتجاج منایا گیا، ملتان میں نماز جمعہ کے بعد جامع مسجد الحسین نیو ملتان سے گلشن مارکیٹ تک احتجاجی ریلی نکالی گئی، ریلی کی قیادت مجلس وحدت مسلمین جنوبی پنجاب کے سیکرٹری جنرل علامہ اقتدار حسین نقوی ،علامہ قاضی نادر حسین علوی، ڈپٹی سیکرٹری جنرل محمد عباس صدیقی، ضلعی سیکرٹری جنرل سید ندیم عباس کاظمی، آئی ایس او ملتان کے ڈویژنل صدر ڈاکٹر عاصم سرانی، جنرل سیکرٹری علی حیدر اور سید موسی کاظم نے کی۔ ریلی کے شرکاء نے پرچم ،پلے کارڈز اور بینرز اُٹھا رکھے تھے جن پر دہشتگردی کے خلاف نعرے درج تھے۔دریں اثناء ڈپٹی میئر ملتان منور احسان قریشی نے کہا ہے کہ درگاہ لعل شہبازقلندر پر خودکش حملے کی شدید مذمت کرتے ہوئے کہاہے کہ دہشت گردی ملکی سالمیت اورپراْمن فضا کو نقصان پہنچانے کے درپے ہیں۔ پی ایس ایل کے فائنل سے قبل ملک میں دہشت گردی کی نئی لہر دشمنوں کی سازش کا نتیجہ ہے ، دہشت گردی کی مذموم کاروائیوں میں ملوث عناصر اور ان کے سہولت کاروں کے ساتھ ساتھ سرپرستوں کے خلاف بھی کاروائی کی جائے ۔پاک سرزمین پارٹی نے سانحہ درگاہ شہبازقلندرؒ اور ملک میں دہشت گردی کے واقعات کیخلاف چوک بہاولپور بائے پاس ملتان پراحتجاجی مظاہرہ کیا ،احتجاجی مظاہرے کی قیادت پاک سرزمین پارٹی کے مرکزی وائس چئیرمین افتخاراکبررندھاوا،زونل آرگنائزرجنوبی پنجاب کرامت علی شیخ نے کی جبکہ اس موقع پرڈسٹرکٹ انچارج بلاول اعوان،جوائنٹ آرگنائزرڈاکٹرافتخارچانڈیو ،ملک محمد نعیم ودیگر بھی موجود تھے،احتجاجی مظاہرے کے شرکاء سے خطاب کرتے ہوئے مقررین کا کہنا تھا کہ سہون شریف میں خوفناک بم دھماکے کی شدید مذمت کرتے ہیں۔ملک کے دیگر شہروں کی طرح ملتان وگردونواح میں قائم مساجد و مدارس ودیگر مقامات پر نماز جمعہ کے اجتماعات میں علماء کرام و خطباء نے حضرت شہباز قلندر ؒ سمیت لاہور ، پشاورودیگر مقامات پر پے درپے سانحات کی شدیدمذمت کی گئی اور حضرت شہباز قلندر ؒ پر حملہ پر شدید افسوس کا اظہار کیا گیا اور مطالبہ کیا گیا کہ پے درپے سانحات میں ملوث دہشت گرددوں اور ان کے سہولت کاروں کو فی الفور کیفر کردار تک پہنچایا جائے جبکہ ہائی کورٹ بار، ڈسٹرکٹ بار کے وکلاء نے بھی سانحہ حضرت شہباز قلندر ؒ کے سلسلے میں یوم سوگ منایا جبکہ پنجاب حکومت کی جانب سے ملتان و گردونواح میں قائم امام بارگاہ و مساجد ،مدارس پر سیکیورٹی کے فول پروف انتظامات کئے گئے ہیں ۔سرائیکستان ڈیمو کریٹک پارٹی کے چئیرمین رانا فراز نون ،سیکرٹری جنرل عنایت اللہ مشرقی، صدر خواتین ونگ عابدہ حسین بخاری چیف کوآرڈینیٹرمطلوب شاہ بخاری،نے سانحہ لال شہباز قلندرپر شدید افسوس اور ،رنج و الم کا اظہار کیا اس موقع پرایس ،ڈی، پی کے رہنماء مخدوم عباس رضا مشہدی نے شہدا کے درجات کی بلندی کے لیے سنٹرل سیکرٹریٹ سرائیکستان ڈیمو کریٹک پارٹی جھوک سرائیکستان میں دعائے مغفرت کروائی ۔جمعیت علماء پاکستان و ملی یکجہتی کونسل کے صدر ڈاکٹر صاحبزادہ ابوالخیر محمد زبیر نے سہون شریف میں حضرت شیخ عثمان مروندی لعل شہباز قلندر رحمۃ اللہ علیہ کے مزار کے اندر خود کش دھماکہ کی شدید الفاظ میں مذمت کرتے ہوئے کہا کہ مذکورہ واقع میں سینکڑوں افراد شہید اور زخمی ہوئے ہیں جس سے دل خون کے آنسوں رورہا ہے ملک دشمن طاغوتی قوتیں اپنے مذموم عزائم کی تکمیل کیلئے معصوم بے گناہ عوام کو نشانہ بنا کر بزدلانہ کاروائیاں کررہے ہیں جس کی ہم پر زور الفاظ میں مذمت کرتے ہیں ۔سرائیکستان عوامی اتحاد کے رہنماؤں پروفیسر شوکت مغل، خواجہ غلام فرید کوریجہ، ظہور دھریجہ ، رانا محمد فراز نون، خضر حیات ڈیال، عاشق بزدار، کرنل عبدالجبار عباسی، سید مہدی الحسن شاہ نے اپنے مشترکہ بیان میں حضرت شہباز قلندرؒ کے مزار پر دہشت گردی کے واقعے کی مذمت کرتے ہوئے کہا ہے کہ سرائیکی قوم اس اندوہناک واقعے پر سوگوار ہے اور ہم سرائیکی وسیب میں تین روزہ سوگ کا اعلان کرتے ہیں۔ملتان سے جنرل رپورٹرکے مطابق ملک میں دہشت گردی کی لہر کے باعث ریلوے سٹیشن پر بھی سکیورٹی سخت کردی گئی ڈی ایس آفس میں کام کرنے والے تمام افسران اور ملازمین کو شناخت کے بغیر داخلہ پر پابندی عائد کردی گئی ہے جبکہ پلیٹ فارم پر جانے والے مسافروں کی تلاشی بھی سخت کردی گئی ہے۔وفاق المدار س العربیہ پاکستان کے رہنماوں مولانا ڈاکٹر عبدالرزاق اسکندر، مولانا انوار الحق نے سانحہ سیہون شریف کو افسوسناک اور قابل مذمت قرار دیتے ہوئے کہا ہے کہ بے گناہ انسانوں کے خون سے ہاتھ رنگنے والے انسانیت اور اسلام کے دشمن ہیں۔ اس حادثے میں ملوث عناصر کوکیفر کردار تک پہنچانے کے تمام وسائل بروئے کار لائے جائیں۔ جمیعت علماء پاکستان کے رہنماؤں مرکزی نائب صدور مفتی ہدایت اللہ پسروری، صاحبزادہ قاری احمد میاں خان اور ضلع ملتان کے صدر محمد ایوب مغل نے کہا ہے کہ ملک دشمن طاغوتی قوتیں اپنے مذموم عزائم کی تکمیل کیلئے معصوم بے گناہ عوام کو نشانہ بنا کر بزدلانہ کاروائیاں کررہے ہیں ۔وفاق المدارس العربیہ پاکستان کے رہنماؤں نے سانحہ سیہون شریف کو افسوسناک اور قابل مذمت قرار دیا اور کہا کہ بے گناہ انسانوں کے خون سے ہاتھ رنگنے والے انسانیت اور اسلام کے دشمن ہیں ۔وفاق المدارس کے قائدین نے حکومت سے حکومت سے مطالبہ کیا کہ وہ اس حادثے میں ملوث عناصر کوکیفر کردار تک پہنچانے کے تمام وسائل بروئے کار لائے جائیں ۔کل مسالک ’’ورلڈ پاسبان ختم نبوت ‘‘کے سربراہ علامہ محمد ممتاز اعوان ، میاں محمد اویس ،مفتی عاشق حسین ،محمد شفیق رضا قادری ،علامہ شعیب الرحمن قاسمی، مولانا محمد نعیم بادشاہ سلفی،پیر ایس اے جعفری،قاری محمدحنیف حقانی اور علامہ اصغر عارف چشتی نے اپنے ایک مشترکہ بیان میں لاہور ، پشاور،مہمند ایجنسی،بلوچستان کے بعد اب عظیم صوفی بزرگ شہباز قلندر کے مزار پر دہشتگردانہ خودکش حملے پر گہری تشویش اور افسوس کا اظہار کرتے ہوئے کہا ہے کہ وطن عزیز میں پے درپے دہشتگردی دشمن طاقتوں کی ملک و قوم پر مسلط کردہ غیر اعلانیہ جنگ ہے ۔تحریک اہلسنت ملتان ڈویژن کے زیر اہتمام پیراں غائب روڈ پر ملک میں ہونے والی دہشت گردی کے خلاف گزشتہ روز احتجاجی مظاہرہ کیا گیا جس کی قیادت ملتان کے ڈویڑنل صدر مولانا عزیز الرحمٰن قادری نے کی۔ مظاہرین سے خطاب کرتے ہوئے ان کا کہنا تھا کہ دہشت گردی کرنے والوں کا دین اسلام سے کوئی تعلق نہیں۔دریں اثناء ملک میں دہشت گردی کی بڑھتی ہوئی لہر کے پیش نظر مزارات پر سکیورٹی انتظامات کا جائزہ لینے کے لئے گزشتہ روز آر پی او آفس میں اہم اجلاس کا انعقاد کیا گیا جس میں آر پی او سلطان اعظم تیموری اور ایڈمنسٹریٹر اوقاف شاہد حمید ورک سمیت محکمہ اوقاف ملتان زون سے مزارات کے نگران اور سرکل منیجرز نے شرکت کی۔ اجلاس میں آرپی او نے محکمہ اوقاف کے افسران کو مزارات بند کرنے کا کہا مگر ایڈمنسٹریٹر اوقاف ملتان نے یہ کہہ کر معذرت کر لی عدالتی حکم کی وجہ سے ہم مزارات بند کرنے کے مجاذ نہیں ہیں۔ اس موقع پر آر پی او نے اوقاف افسران کو ہدایت کی مزارات پر ہائی الرٹ رکھا جائے اور پولیس اہلکاروں سمیت مزید سکیورٹی گارڈز تعینات کئے جائیں۔ علاوہ ازیں ملک میں جاری حالیہ دہشت گردی کے پیش نظر ملتان میں بھی ہائی سکیورٹی الرٹ جاری کیا گیا ہے سی پی او ملتان احسن یونس نے ملتان ضلع کے تمام تھانوں کے ایس ایچ اوز،ڈی ایس پیز اور ایس پیز کو ہر وقت الرٹ رہنے کا حکم دیا ہے۔تھانوں کی حدود میں واقع حاس تنصیبات دربار سمیت دیگر مقامات پر سکیورٹی ڈیوٹیاں کی تعداد نفری میں اضافہ کردیا گیا ہے۔داخلی و خارجی راستوں پر سخت چیکنگ کی جارہی ہے۔خانیوال سے بیورو نیوز کے مطابق حضرت سخی لعل شہباز قلندر کے مزار اقدس پر دہشت گردوں نے جو خون کی ہولی کھیلی ہے اس کے خلاف دربا ر عالیہ حضرت سید حاجی کریم اللہ شاہ سے احتجاجی ریلی دربار عالیہ ایوب روڈ سے لیکر کلمہ چوک تک ریلی نکالی گئی ریلی میں دربار عالیہ کے سجادہ نشین میاں نعیم اللہ کریمی نے صدارت کی خانیوال کی تمام درگاہوں کے سجاد گان مشائخ عظام ،علماکرام اور کثیر تعداد میں عقیدت مندوں نے شرکت کی ۔ٹھٹھہ صادق آباد سے نمائندہ پاکستان کے مطابق انجمن تاجران،کسان اتحاد،کسان کمیٹی ،سول سوسائٹی،تحریک احیائے اسلام،جماعت اسلامی کی طرف سے حالیہ دہشت گردی واقعات کی مذمت بھی کی گئی،تفصیل کے مطابق گزشتہ روز پنجاب کے دیگر شہروں کی طرح ٹھٹھہ صادق آباد،پل14،پل پنجو،پل132دس آر ،علی شیر واہن سمیت نواحی چکوک کی مساجد میں نماز جمعہ کے وقت لاہور،پشاور ،سہون شریف دہشت گردی واقعات میں شہید ہونے والوں کیلئے فاتحہ خوانی کرتے ہوئے دعائے مغفرت کی گئی۔مظفرگڑھ سے تحصیل رپورٹر +نمائندہ پاکستان کے مطابق مظفرگڑھ میں مجلس وحدت مسلمین اور امامیہ اسٹوڈنٹس آرگنائزیشن کی طرف سے حالیہ دہشت گردی کیخلاف ریلی نکالی گئی جس میں مختلف تنظیموں کے علاوہ تحریک انصاف مظفرگڑھ اور کثیر تعداد میں لوگوں نے شرکت کی ۔ریلی کے شرکاء نے مختلف تحریروں پر مبنہ پلے کارڈ ،بینرز کتبے اور پرچم اٹھا رکھے تھے اور امریکہ واسرا ئیل اور ہندوستان کیخلاف نعرے بازی کی گئی ۔وہاڑی سے بیورو رپورٹ+نا مہ نگار کے مطابقدرگاہ سیون شریف، لاہور، پشاور ، کراچی سمیت ملک بھر میں بڑھتی ہوئی دہشت گرد کے واقعات کے خلاف ڈسٹرکٹ بار وہاڑی میں سوگ منا یا گیا اور وکلا ء نے عدالتوں کا با ئیکاٹ کرتے ہوئے مکمل ہڑتال کی جس کی وجہ سے عدالتوں میں دوردراز سے آنے والے سائلین کو پریشانی کا سا منا کرنا پڑا جس پر صدر راؤ شیراز رضا ایڈووکیٹ، جنرل سیکرٹری رائے عامر اسلم ایڈووکیٹ ، سابقہ سیکرٹری بار رانا محمداکبر ایڈووکیٹ، چودھری شہزاد نوا زایڈووکیٹ ، چودھری ندیم اکریم پرویز ودیگر کلاء راؤ ذیشان نوا زایڈووکیٹ ، سید رفاقت علی شاہ ، راؤ سلیم قربان ، سینئر وکلاء میاں محمد غفور ، عبدالخالق بھٹی ، سابق سیکرٹری بار رانا شعیب اصغر ، چودھری خالد محمود گجر ، رانا مسعود اصغر ایڈووکیٹس ، راؤسعید ، سابق صدر مہر شیر بہادر لک ودیگر نے کہا ہے کہ موجودہ دہشت گردی کی نئی لہر سے عوام عدم تحفظ کا شکار ہے دہشت گردی کا اسلام اور پا کستان سے کوئی تعلق نہیں ہے۔ بہاولپورسے ڈسٹرکٹ رپورٹر کے مطابق سہون شریف دربار لال شہباز قلندر پر خود کش حملہ کے خلاف مجلس وحدت المسلمین کے زیر اہتمام احتجاجی ریلی جامع مسجد شیعہ سے فرید گیٹ تک نکالی گئی ،ریلی کی قیادت ایم ڈبلیو ایم کے رہنماء سید اظہر نقوی کر رہے تھے ریلی میں مظاہرین نے احتجاجی بینرز اور کتبے اٹھا رکھے تھے جن پر دہشتگردوں کے خلاف نعرے درج تھے ریلی سے خطاب کرتے ہوئے مقررین نے کہا کہ ملک حالیہ دنوں میں یکے بعد دیگرے دہشتگردی کے واقعات نے ایک دفعہ پھر پوری قوم کو سوگوار کر دیا۔ بہاولپورسے بیورورپورٹ کے مطابق مٹھی بھر دہشت گرد اپنی بزدلانہ کاروائیوں کے ذریعے پاکستانی قوم کامورال نہیں گراسکتے اسلام کے نام پردہشت گردی کرنیوالے تنگ انسانیت لوگوں کااسلام سے کوئی تعلق نہیں قوم دہشت گردوں کے سامنے سیسہ پلائی دیواربن گئی ہے دہشت گردووں کاپاکستان سے نام ونشان ختم کرکے دم لیں گے ان خیالات کااظہار مشیروزیراعظم پاکستان سینیٹرچوہدری سعودمجید نے سانحہ سہون شریف بارے اپنے ایک مذمتی بیان میں کیا۔میلسی سے سپیشل رپورٹر کے مطابق میلسی بارنے بم دھماکوں کے خلاف اورخودمختار رہائیکورٹ اورعلیحدہ صوبے کے مطالبے کے حق میں مکمل ہڑتال کی وکلاء احتجاجاعدالتوں میں پیش نہیں ہوئے اورکئی مقدمات کی سماعت مکمل نہ ہوسکی ۔لودھراں سے نما ئند ہ پا کستا ن کے مطابق حضرت لعل شہباز قلندر کے مزارپر خودکش حملہ اورقیمتی انسانی جانوں کے ضیاع کے خلاف وکلاء کا یوم سوگ۔ عدالت میں سوگ کا سماں۔ تفصیل کے مطابق حضرت لعل شہباز قلندر کے مزار پرخودکس حملہ اور قیمتی انسانی جانوں کے ضیاع کے خلاف ڈسٹرکٹ بارلودھراں نے گذشتہ روزیوم سوگ منایا اوروکلاء عدالتوں میں پیش نہ ہوئے۔ لیاقت پورسے نامہ نگار کے مطابق انجمن طلبہ اسلام لیاقت پور کے زیر اہتمام دربار شہباز قلندر کے مزار پر خودکش دھماکے کے خلاف پریس کلب رجسٹرڈ لیاقت پور میں احتجاجی مظاہرہ کیا گیا جس کی قیادت ضلعی ناظم اے ٹی آئی جام صدیق یار سعیدی نے کی مظاہرین نے پاکستان و مسلح افواج کے حق اور دہشت گردی کے خلاف نعرے لگائے۔ اوچ شریف سے سٹی رپورٹر کے مطابق سیہون شریف دھماکے کے بعد اوچ شریف کے مزارات کی سیکیورٹی ہائی الرٹ ، مزار حضرت سید جلال الدین سرخ پوش بخاری ، مزار حضرت سید مخدوم جہانیاں جہانگشت ، مزار حضرت راجن قتال ، مزار حضرت محبوب سبحانی و دیگر مزارات پر پولیس کی اضافی نفری تعینات کرکے سیکیورٹی سخت کردی گئی ، مزار ات پر خراب سی سی ٹی وی کیمروں کی جگہ نئے کیمروں کی تنصیب بھی کر دی گئی ہے ، جبکہ مزارات کے داخلی دروازوں پر واک تھرو گیٹ سے گزرنے کے بعد پولیس ملازمین کی جانب سے فردا فردا چیکنگ بھی کی جارہی ہے ، اس کے علاوہ تاریخی شہر اوچ شریف کے داخلی و خارجی راستوں پر پولیس کی بھاری نفری تعینات کرکے شہر میں داخل ہونے والی ہر گاڑی کی چیکنگ کی جا رہی ہے۔ڈیرہ غازیخان سے بیور ورپورٹ کے مطابقسانحہ لعل شہباز قلندر مزار پر خود کش حملہ میں شہید ہونے والوں کی ضلع کچہری ڈیرہ غازیخان میں غائبانہ نماز جنازہ ڈسٹرکٹ بار ایسوسی ایشن کی اپیل حالیہ دہشت گردی کے واقعات پر وکلاء کی ہڑتال غائبانہ نماز جنازہ میں ڈسٹرکٹ بار عہدیداروں ،ججز اور وکلاء کی شرکت غائبانہ نمازجنازہ حافظ ذکاء اللہ نے پڑھائی غائبانہ نمازجنازہ میں ڈسٹرکٹ اینڈ سیشن جج چوہدری منیر احمد ،ایڈیشنل سیشن جج مظہر شفیق ،خضر حیات ،شہباز رضوی ،ندیم حسین ،ایڈیشنل سیشن جج ،سول جج صاحبان آصف مصطفویٰ ،محمد عرفان ،سعید احمد ورک ،عمران قریشی ،ریاض احمد ،جہانگیر سلطان ،ڈسٹرکٹ بار صدر شہزادہ احسان کریم میرانی ،نائب صدر امجد بشیر لکھیسر،جنرل سیکرٹری فہیم سعید چنگوانی ،چیئرمین بینکنگ ٹربیونل (ر) منظور خان لُنڈ وکلاء محمد یاسر علی کھوسہ ،راجہ سلیم اختر،مرز امحمد ادریس ،جہانگیر خان وڈانی ،دلدار چنگوانی ،سلمان ساجد،غفاراحمدانی سمیت وکلاء کی بڑی تعداد شریک ہوئی۔راجن پور سے ڈسٹر کٹ رپورٹر کے مطابق سیہون ھماکے کے بعد سیکورٹی خدشات کے پیش نظر دربارحضرت خواجہ فرید ؒ کو گذشتہ رات زائرین سے خالی کرا کربند کر دیا گیا علی الصبح اسے بم ڈسپوزل اسکواڈ اور ایجنسیوں کے سپرد کر دیا گیا جنہوں نے سرچینگ اور سویپنگ کے بعدنمازجمعہ کی آدائیگی سے قبل دن بارہ بجے دربار کو زائرین کیلئے دوبارہ کھول دیا،پولیس نے آپریشن کے دوران دو مشکوک افراد کو حراست میں لے لیا ۔دریں اثناء گورنمنٹ کامرس کالج راجن پور میں لاہور اور درگاہ لعل شہباز قلندر میں ہونے والے دھماکوں میں شہید او زخمی افراد کے لیے دعائیہ تقریب و تعزیتی ریفرنس کا انعقاد کیا گیا اس موقع پر پرنسپل پروفیسر نذیر احمد سیکھانی ، پروفیسر عارف ایوب،پروفیسر اقبال الرحمن،پروفیسر نصراللہ مستوئی کا کہنا تھاکہ اولیا کرام نے ہمیشہ دین اسلام کو پھیلانے اور بھائی چارے کی فضاء کو قائم کرنے میں ہمیشہ کلیدی کردار ادا کیا ہے درگاہ لعل شہباز قلندر اور مال روڈ لاہور میں ہونیوالے بم دھماکے دہشت گردوں کی بزدلانہ کاروائیاں ہیں جس ہمارے حوصلے پست ہونے والے نہیں۔مٹھن کو ٹ سے نا مہ نگار کے مطابق سرا ئیکستان قومی اتحاد کے زیر اہتما م سا نحہ سہون شر یف کے خلاف مزار فریدؒ پر نماز جمعہ کے بعد شدید احتجاج کیا گیا جس میں ایس کیو آئی کے سربراہ خوا جہ غلا م فر ید کو ر یجہ ، سجادہ نشین مزارفریدؒ خوا جہ معین الد ین محبوب کو ر یجہ ،خوا جہ محمد عا مر فر ید کو ریجہ سر برا ہ جما عت فر یدیہ پا کستان ،خوا جہ علی معین کو ر یجہ ،سردار لنڈ ،منظور جتو ئی ،نا صر سو مرہ ،الطاف لا کھا ،صدیق لا کھا ،عبدالجبا ر ، رئیس سجا د سمیت لوگوں کی ایک کثیر تعداد نے شر کت کی اس دھر نے سے خوا جہ غلا م فر ید کو ر یجہ،خوا جہ معین الد ین کو ر یجہ ،خوا جہ محمد عا مر فر ید کو ریجہ ،خوا جہ علی معین کو ر یجہ و دیگر نے خطا ب کرتے ہو ئے کہا کہ اولیا ء کرا م کے مزارا ت اور درگاہیں پا کستان کے استحکا م کی علا مت ہیں اگر ان کا تحفظ نہ کیا گیا تو پھر پا کستان کو شا ید کو ئی بچا نے والانہ ہو۔ممکنہ دہشت گردی کے خدشہ کے پیش نظر عظیم صوفی شاعر و روحانی بزرگ حضرت خواجہ غلام فریدؒ کے مزار کی سیکورٹی کو سخت کردیا گیا ہے ارد گرد کی عارضی دوکانوں کو خالی کرالیا گیا ہے مزار کے نزدیک پارکنگ پوائینٹ کو فوری طور پر ختم کرکے آفتاب سٹیڈیم کو عارضی طو رپر پارکنگ کے لئے پوائنٹ بنایا گیا ہے مزار پر جانے کے لئے تین حصار بنائے گئے ہیں اب مزار میں جانے کے لئے زائرین کو تین مختلف جگہوں پر سخت چیکنگ سے گزرنا پڑے گا ۔منکیرہ سے نامہ نگار کے مطابق ملکی امن و سلامتی کے لیے مساجد میں خصوصی دعائیں سانحہ سیہون شریف میں شہداء ،زخمیوں کیلئے نماز جمعہ کے بعد خصوصی دعائیں،گزشتہ روز سانحہ دربار بابا شہباز قلندر میں شہید ہونے والوں کیلئے منکیرہ کی جملہ مساجد میں نماز جمعہ کے بعد خصوصی دعا کی گئیں۔احمد پور سیال سے نامہ نگار کے مطابق مقامی ایم پی اے میاں محمد اعظم چیلہ نے لاہور ،پشاور،کراچی اور دیگر شہروں میں دہشت گردی کی سنگین وارداتوں کی پرزور مزمت کرتے ہوئے پولیس و دیگر سیکیورٹی اداروں کے افسران اہل کاروں اور دیگر معصوم شہریوں کی شہادت پر انتہائی دکھ اور افسوس کا اظہار کیا ہے اور کہا ہے کہ حکومت سیکیورٹی اداروں اور پوری قوم نے دہشت گردی کو جڑ سے اکھاڑنے کا تہیہ کر رکھا ہے ملک دشمن شرپسند عناصر ہمارے عزم و حوصلے کو متزلزل نہیں کر سکتے۔</TEXT>
