وزیراعظم کا دورہ پشاور، وزیراعلیٰ سے ملاقات
پشاور: وزیراعظم پاکستان عمران خان ایک روزہ دورے پر پشاور پہنچ گئے. تفصیلات کے مطابق وزیراعظم اس وقت پشاور میں موجود ہیں، جہاں ان کی وزیراعلیٰ محمود خان سے ملاقات جاری ہے. اس اہم ملاقات میں خیبرپختون خوا کی صوبائی کابینہ کے علاوہ وزیر دفاع پرویز خٹک اورارباب شہزاد بھی موجود ہیں. پارٹی ذرایع کے مطابق اس ملاقات میں وزیراعظم کوصوبائی حکومت کے100روزہ پلان سے آگاہ کیا جائے گا. مزید پڑھیں: وزیراعظم عمران خان کی آرمی چیف اور ڈی جی آئی ایس آئی سے ملاقات وزیراعظم دورے کے دوران قبائلی اضلاع میں اصلاحات کا بھی جائزہ لیں گے. ساتھ ہی وزیراعظم فاٹا ٹاسک فورس کے اجلاس کی بھی صدارت کریں گے. یاد رہے کہ آج وزیراعظم عمران خان نے آرمی چیف جنرل قمر جاوید باجوہ اور ڈی جی آئی ایس آئی سے ملاقات کی تھی. اس اہم ملاقات میں خطے میں سیکیورٹی و استحکام سے متعلق بات چیت کی گئی۔ comments
