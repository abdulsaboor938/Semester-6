<DOCNO>2493328</DOCNO>
<HL>معزول چیف جسٹس کی نظر بندی کیخلاف صدر مشرف ا ور وفاقی انتظامیہ کیخلاف مقدمہ درج کرانے کے علاوہ ہرجانے کا دعویٰ دائر کیا جائیگا،صدر سپریم کورٹ بار ایسوسی ایشن اعتزاز احسن</HL>
<AUTHOR>اردو پوائنٹ</AUTHOR>
<DATELINE> Pakistan 2008-03-03 13:35:17+05</DATELINE>
<TEXT>لاہور(اُردو پوائنٹ اخبار تازہ ترین۔3مارچ۔2008ء) سپریم کورٹ بار ایسوسی ایشن کے صدر چوہدری اعتزاز احسن نے کہا ہے کہ نو مارچ کو ہفتہ سیاہ کے دوران دس اور تیرہ مارچ کو مکمل ہڑتال اور ملک بھر میں احتجاجی ریلیاں ہونگی جس سے چیف جسٹس افتخار چوہدری اور وہ خود بیک وقت خطاب کرینگے جبکہ ریلیوں میں معزول کئے جانے والے جسٹس صاحبان بھی شرکت کرینگے ۔ () لاہور میں پریس کانفرنس سے خطاب کرتے ہوئے انہوں نے کہا کہ وہ پارلیمنٹ سے تصادم نہیں چاہتے اسلئے وہ انہیں مناست وقت دینا چاہتے ہیں تاکہ پارلیمنٹ کی خود مختاری اور عدلیہ کی آزادی کے لئے سماجی معاہدہ کیا جاسکے لیکن ایسا نہ ہوسکا تو لانگ مارچ کی نئی تاریخ کا اعلان کیا جائیگا۔ انہوں نے کہا کہ چیف جسٹس افتخار چوہدری اور انکے بچوں کی غیر قانونی نظربندی کے خلاف صدر مشرف اور وفاقی انتظامیہ کے خلاف مقدمہ درج کرانے کے علاوہ ہرجانے کا دعویٰ داائر کیا جائیگا۔اعتزاز احسن نے وکلاء کی طرف سے میدیا کے ساتھ اظہاریکجہتی کیا اور انکا بھرپور ساتھ دینے کے عزم کا اعادہ کیا۔انہوں نے کہا کہ سیاسی جماعتیں بھی انکے لانگ مارچ اور احتجاجی پروگرام میں شرکت کر سکتی ہیں۔</TEXT>
