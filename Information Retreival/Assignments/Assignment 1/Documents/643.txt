غیر ملکی سیاح انوکھی قوس قزح دیکھ کر حیران، تصاویر وائرل
بیجنگ: چین جانے والے غیر ملکی سیاح برسات کے بعد آسمان پر بکھرنے والے قوسِ قزح دیکھ کر حیران رہ گئے، انہوں نے تصاویر محفوظ کر کے سوشل میڈیا پر شیئر کیں تو وہ وائرل ہوگئیں۔ چین کے صوبے شنگھائی کے دورے پر آئے غیر ملکی سیاحوں نے برسات کے بعد انوکھے انداز سے نمودار ہونے والے قوس و قزح کے رنگ دیکھے تو وہ حیران رہ گئے کیونکہ اس سے قبل انہوں نے اتنے قریب سے اور گہرے رنگ میں اسے نہیں دیکھا تھا۔ غیر ملکی سیاحوں نے رینبو نمودار ہوتے ہی تصاویر بنوائیں اور انہیں سوشل میڈیا پر شیئر کیا جو دیکھتے ہی دیکھتے وائرل ہوگئیں۔ چینی میڈیا کے مطابق قوس و قزح 15 منٹ سے زائد وقفے تک آسمان پر نظر آئی۔  سیاح خاتون کا کہنا تھا کہ انہوں نے اس سے قبل آسمان پر دھنک دیکھی مگر یہ پہلا موقع ہے کہ بارش کے پانی سے قوس و قزح کے رنگ نمودار ہورہے ہیں۔ قوس قزح کیا ہے؟ دھنک یا قوس و قزح (Rainbow) فطرت کا ایک مظہر ہے جو بارش کے بعد فضا میں موجود پانی کے قطرے ایک منشور کی طرح کام کرتے ہیں۔ برسات کے بعد جب پانی کے قطروں میں سے سورج کی شعائیں گزرتی ہیں تو یہ آسمان پر ایک دھنک کی صورت میں نظر آتی ہیں جسے قوس و قزح بھی کہتے ہیں۔ دیکھیں: آگ لگنے کے بعد آسمان پر قوس قزاح کے رنگ، ویڈیو وائرل قوس و قزح یا رینبو سات رنگ سرخ، اورنج، زرد، سبز، نیلا، جامنی اور گہرے نیلے رنگ پر مشتمل ہوتی ہے جو دیکھنے میں انتہائی خوبصورت ہوتی ہے، چونکہ یہ عمل ہر بار نہیں ہوتا اس لیے جیسے ہی یہ منظر نظر آئےتو لوگ اس کو کیمروں میں محفوظ کرنے کی کوشش کرتے ہیں۔  آسمان پر یہ رنگ اُس وقت نمودار ہوتے ہیں کہ جب بارش کے قطرے فضا میں موجود ہوں اور ان کے درمیان سے سورج کی روشنی گز رہی ہوں، رینبو کا گہرا رنگ اُس وقت نظر آتا ہے کہ جب برسات کے بعد آدھے بادل ہوں اور بقیہ حصہ صاف ہو۔ comments
