<DOCNO>2571378</DOCNO>
<HL>ریمنڈ کی رہائی کیخلاف ملک بھر میں احتجاجی مظاہرے ،اب تبدیلی کا وقت آ چکا ہے،شریف برادران اندر سے کچھ اور باہر سے کچھ اور ہیں،زرداری سے زیادہ خطرناک ہیں،عمران خان</HL>
<AUTHOR>اردو پوائنٹ</AUTHOR>
<DATELINE> Pakistan 2011-03-18 15:33:43+05</DATELINE>
<TEXT>امریکی شہری ریمنڈ ڈیوس کی رہائی کے خلاف مخلتف مذہبی اور سیاسی جماعتوں کی جانب سے جزوی ہڑتال کی جا رہی ہے ۔ نمازجمعہ کے بعد ملک بھر میں مظاہروں کا آغاز ہو گیا ۔اس موقع پر ملک بھر میں سیکورٹی ہائی الرٹ ہے اورامریکی سفارتخانہ اور قونصل خانے آج بند ہیں ۔ () کراچی ،لاہور،پشاور ،کویٹہ سمیت ملک کے مختلف شہروں میں سنی اتحاد کونسل، جماعت اسلامی، جمعیت علمائے اسلام فضل الرحمان گروپ،مولانا سمیع الحق گروپ، تحریک انصاف سمیت طلبا تنظیموں کی جانب سے ہڑتال کا اعلان کیاگیاتھا۔ نماز جمعہ کے بعد ملک کے مختلف شہروں میں احتجاجی ریلیاں اور دھرنے دیئے گئے۔اسلام آباد میں آبپارہ چوک پر احتجاجی ریلی سے خطاب کرتے ہوئے عمران خان کا کہنا تھا کہ ہمیں فیصلہ کر نا ہو گا کہ اب ڈرون حملوں میں پاکستانی مریں گے تو عوام سڑکوں پر نکلے گی</TEXT>
