<DOCNO>2477649</DOCNO>
<HL>صدر جنرل پرویز مشرف کے دوبارہ انتخاب اور ڈیل کے خلاف ملک بھر میں وکلاء کا یوم سیاہ۔ مظاہرے اور عدالتی کارروائیوں کا بائیکاٹ، کراچی میں‌ احتجاج کی مخالفت کرنے والے وکیل کی پٹائی</HL>
<AUTHOR>اردو پوائنٹ</AUTHOR>
<DATELINE> Pakistan 2007-09-06 14:12:07+05</DATELINE>
<TEXT>کراچی (اردوپوائنٹ اخبار تازہ ترین06ستمبر2007) صدر جنرل پرویز مشرف کے دوبارہ انتخاب کے خلاف ملک بھر میں وکلاء نے یوم سیاہ منایا اس موقع پر عدالتوں کا بائیکاٹ کیا گیا ۔ کئی شہروں میںاحتجاجی مظاہرے کئے گئے ۔ کراچی میں احتجاج کی مخالفت کرنے پر ایک وکیل کی پٹائی کردی گئی ۔ اسلام آباد اور راولپنڈٰ سمیت گرد و نواح میں وکلاء نے عدالتوں کا بائیکاٹ کیا ۔ اسلام آباد ڈسٹرکٹ بار ، راولپنڈی ڈسٹرکٹ بار اور ہائیکورٹ بار سمیت تمام تحصیل بار میں سیاہ پرچم لہرائے گئے اور بار کے اندر مذمتی اجلاس منعقد کئے گئے۔ پنجاب بھر میں بھی مکمل ہڑتال رہی ۔ لاہور میں ایوان عدل سے لاہور ہائی کورٹ تک ریلی نکالی گئی ۔ ان کا کہنا تھا کہ تحریک حکومت کے خاتمے تک جاری رہے گی ۔ وکلاء اور عوام کسی سیاسی پارٹی کی حکومت کے ساتھ ڈیل کو قبول نہیںکریں گے ۔ () اس کے علاوہ ساہیوال شیخوپورہ ملتان بہاول نگر ڈیرہ غازی خان اور لیہ سمیت تمام اضلاع میں وکلاء نے عدالتوں کا مکمل بائیکاٹکیا اور ریلیاںنکالیں۔ سندھ میں وکلاء نے ہڑتال کی۔کراچی میں سٹی کورٹس اور ملیر ڈسٹرکٹ بار میں مکمل ہڑتال رہی۔ سندھ ہائی کورٹ میں صرف بارہ مئی کے حوالے سے درخواستوں کی سماعت ہوئی تاہم باقی تمام مقدمات کا بائیکاٹ کیا گیا ۔ بار روم میں ایک وکیل خواجہ نوید کی جانب سے ہڑتال کی مخالفت پر اسے تشدد کا نشانہ بھی بنایا گیا۔ سکھر، لاڑکانہ، خیرپور ، نوشھروفیروز، نواب شاہ ،گھوٹکی ، جیکبآباد، کشمور اور دیگر شہروں میں بھی وکلاء برادری نے ہائی کورٹ اور تمام ماتحت عدالتوں کی کاروائی کا مکمل بائیکاٹ کیااحتجاجی مظاہرے کئے ۔ آل پاکستان وکلا ء ایکشن کمیٹی کی اپیل پر کو ئٹہ سمیت بلوچستان بھر میںبھی وکلاء نے عدالتی کارروائی کا بائیکاٹ کیا ۔ کو ئٹہ میں وکلاء نے ڈسٹر کٹ کور ٹ سے جلو س نکا لا جو سر کلر روڈ اور جنا ح روڈ سے ہوتا ہوا پر یس کلب پر اختتام پذیر ہوا۔ اسی سلسلے میں پشاور کے وکلاء نے بھی عدالتوں کا مکمل بائیکاٹ کیا۔ پشاور ہائی کورٹ بار کے اجلاس میںایک قرارداد کے ذریعے صدر جنرل پرویز مشرف کے استعفے کا مطالبہ کرتے ہوئے کسی بھی جماعت کی ڈیل تسلیم نہ کرنے کا اعلان کیا گیا ۔ اجلاس کے بعد وکلاء نے پشاور ہائی کورٹ سے سیشن کورٹ تک پرامن احتجاجی مظاہرہ کیا۔</TEXT>
