<DOCNO>2639246</DOCNO>
<HL>سانحہ راولپنڈی، مختلف شہروں میں احتجاج، اہلسنت والجماعت کا 3 روزہ سوگ کا اعلان</HL>
<AUTHOR>اردو پوائنٹ</AUTHOR>
<DATELINE> Pakistan 2013-11-16 21:40:24+05</DATELINE>
<TEXT>لاہور(اُردو پوائنٹ اخبار تازہ ترین۔16نومبر۔2013ء) سانحہ راولپنڈی کے خلاف مختلف شہروں میں احتجاجی مظاہرے کئے گئے ،ایبٹ آباد روڈ ٹریفک کے لئے بند کر دی گئی۔ اہلسنت والجماعت نے ملک بھر میں تین روزہ سوگ کا اعلان کیا ہے جبکہ وفاق المدارس نے اتوار کو یوم احتجاج اور جمعے کو ملک گیر مظاہروں کااعلان کیا ہے۔پشاور میں سانحہ راولپنڈی کے خلاف احتجاج کیا گیا۔ مظاہرین نے تھانہ خان رازق کے سامنے ایک گھنٹے تک سڑک کو بند کیے رکھا۔ ساہیوال میں تاجر تنظیموں اور سول سوسائٹی نے احتجاجی ریلی نکالی ۔ () مانسہرہ میں مظاہرین نے ایبٹ آباد روڈ کو ٹریفک کے لیے بند کر دیا اور نعرے بازی کی۔ بٹگرام میں بھی مختلف مذہبی اور سیاسی جماعتوں کے کارکنوں نے احتجاج کیا، مظاہرین نے شٹرڈاؤن کر کے شاہراہ ریشم پر دھرنا دیا جو کافی دیر تک جاری رہا۔ اہلسنت والجماعت نے سانحہ راولپنڈی پر تین روزہ سوگ کا اعلان کرتے ہوئے مطالبہ کیا ہے کہ چیف جسٹس افتخار محمد چودھری واقعے کا ازخود نوٹس لیں ۔جبکہ وفاق المدارس نے جمعے کو نماز کے بعد ملک گیر مظاہروں کا اعلان کیا ہے۔ سنی اتحاد کونسل نے بھی ملزموں کو فوری گرفتار کرنے کا مطالبہ کیا ہے۔</TEXT>
