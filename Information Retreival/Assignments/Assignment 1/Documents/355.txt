چوہدری نثار نے آخر خاموشی توڑدی، مستقبل سے متعلق اہم اعلان
پنڈی: سابق وزیرداخلہ چوہدری نثار نے الیکشن 2018 میں ناکامی کے بعد بالآخر خاموشی توڑدی. تفصیلات کے مطابق اختلافات کے باعث مسلم لیگ ن سے الگ ہونے والے چوہدری نثار نے اعلان کیا ہے کہ اُن کا کسی سیاسی جماعت میں شامل ہونے کا ارادہ نہیں. احتساب اورانتقام میں فرق ہونا چاہیے، ملک شدید محاذ آرائی کی طرف بڑھ رہا ہے چوہدری نثار کا کا کہنا تھا کہ احتساب اورانتقام میں فرق ہونا چاہیے، ملک شدید محاذ آرائی کی طرف بڑھ رہا ہے. سابق وزیرداخلہ نے کہا کہ ہرطرف تصادم اورجنگ وجدل کاسماں ہے، مسائل پرتوجہ نہ دی گئی، تو ملک میں عدم استحکام بڑھے گا. مزید پڑھیں: لندن میں اسحاق ڈار سے چوہدری نثار کی ملاقات، سیاسی صورتحال پر گفتگو انھوں نے مزید کہا کہ آج سیاست گالم گلوچ اورتصادم کا دوسرانام بن چکی ہے، سچ اورجھوٹ میں تفریق ختم ہوچکی ہے. چوہدری نثار نے نام لیے بغیر اپوزیشن کی آل پارٹی کانفرنس پر تنقید کرتے ہوئے کہا کہ اپوزیشن حکومت کوتھوڑاوقت دے. یاد رہے کہ چوہدری نثار میاں نواز شریف سے اختلافات کے باعث الیکشن سے قبل پارٹی سے الگ ہوگئے تھے، وہ جیپ کے نشان پر قومی اور صوبائی اسمبلی کی دو دو نشستوں سے الیکشن میںاترے، مگر تین نشستوں پر انھیں ناکامی کا سامنا کرنا پڑا. comments
