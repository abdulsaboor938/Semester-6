برطانوی شاہی جوڑے کا شادی کے بعد آسٹریلیا کا پہلا سرکاری دورہ
سڈنی : شہزادے ہیری کا اپنی اہلیہ کے ہمراہ آسٹریلیا کے پہلے سرکاری دورے پر ہیں جہاں انہوں نے مختلف تقریبات میں خطاب کیا اور گیمز بھی کھیلے جبکہ عوام سے خطاب بھی کیا۔ تفصیلات کے مطابق برطانیہ کے چھوٹے شہزادے ہیری اور ان کی اہلیہ میگھن مرکل سرکاری دورے پر آسٹریلیا میں موجود ہیں، ڈیوک اور ڈچز آف سسیکس شادی کے بعد پہلے غیر ملکی دورے پر ہیں۔ برطانوی خبر رساں ادارے کا کہنا تھا کہ شہزادہ ہیری اور ان کی اہلیہ کو سڈنی کے گورنر نے خوش آمدید کہا تھا، شاہی جوڑے نے دورہ آسٹریلیا کے دوران مختلف تقریبات اور گیمز میں بھی شریک ہوئے۔ مقامی خبر رساں ادارے کا کہنا تھا کہ شاہی خاندان میں آنے والے ننھے مہمان کے لیے منفرد تحائف بھی پیش کیے جبکہ میگھن مرکل نے اوپرا ہاوس کے سامنے عکس بندی بھی کروائی تھی اس موقع پر شہزادہ ہیری کی اہلیہ نے پرنسسز آف ویلز لیڈی ڈیانا کے زیورات پہن رکھے تھے۔ برطانوی میڈیا کا کہنا تھا کہ ساؤتھ ویلز میں شاہی جوڑے کا لوگوں نے شاندار استقبال کیا جبکہ شہزادہ ہیری نے آسٹریلیا کی عوام سے خطاب بھی کیا تقریر کے دوران بارش ہوئی تو میگھن مرکل شہزادے کے لیے چھتری لیے کھڑی رہیں۔ ذرائع کا کہنا ہے کہ شہزادہ ہیری اور میگھن مرکل نے دورہ آسٹریلیا کے دوران سڈنی کے چڑیا گھر کا دورہ بھی کیا۔ برطانوی خبر رساں ادارے کا کہنا تھا کہ شاہی جوڑے کا دورہ نومبر تک جاری رہے گا اس دورے کے دوران شہزادہ ہیری اور میگھن مرکل گجی، ٹونگا اور نیوزی لینڈ بھی جائیں گے۔ مزید پڑھیں : شہزادہ ہیری اور میگھن مرکل کے ہاں ننھے مہمان کی آمد متوقع برطانوی شاہی محل نے سماجی رابطے کی ویب سائٹ ٹویٹر پر شہزادہ ہیری اور میگھن مرکل کے ہاں ننھے مہمان کی آمد کی تصدیق کرتے ہوئے کہا ہے کہ نوبیہاتا جوڑے کے ہاں 2019 میں موسم بہار تک بچے کی پیدائش متوقع ہے۔ شاہی محل کی جانب سے تصدیق کیے جانے کے بعد دنیا بھر میں موجود مداحوں نے خوشی کا اظہار کرتے ہوئے شہزادہ ہیری اور میگھن مرکل کو مبارک باد پیش کی۔ comments
