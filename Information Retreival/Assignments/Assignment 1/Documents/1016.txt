19 اکتوبر کو نیب میں پیشی، علی جہانگیر صدیقی امریکا پہنچ گئے
واشنگٹن: پاکستانی سفیر علی جہانگیر صدیقی کو 19 اکتوبر کو نیب میں پیش ہونا ہے جبکہ وہ واشنگٹن پہنچ گئے۔ تفصیلات کے مطابق امریکا میں تعینات پاکستانی سفیر علی جہانگیر صدیقی کو کل نیب میں پیش ہونا ہے جبکہ وہ امریکی دارالحکومت واشنگٹن پہنچ چکے ہیں۔ علی جہانگیر صدیقی 5 روز پاکستان میں گزار کر واپس واشنگٹن پہنچے ہیں۔ علی جہانگیر صدیقی آخری بار نیب میں اپریل 2018 میں پیش ہوئے تھے، نیب لاہور نے علی جہانگیر صدیقی کو 19 اکتوبر کو طلب کررکھا ہے۔ نیب ذرائع کے مطابق ایزگارڈ 9 کیس میں علی جہانگیر صدیقی پر ساڑھے 10 ارب روپے کی کرپشن کا الزام ہے، جب کہ انھیں امریکا میں بطور سفیر اپنی تعیناتی کے لئے رقم دینے کے الزامات کا بھی سامنا ہے۔ پاکستانی سفیر علی جہانگیر صدیقی کا نیب میں پیش ہونے کا فیصلہ اس سے پہلے نیب کی جانب سے علی جہانگیر کو ایک سوالنامہ دیا گیا تھا، علی جہانگیر صدیقی نے نیب کے سوال نامہ کا جواب دیا گیا، مگر انھیں غیر تسلی بخش قرار دے دیا گیا ہے. یاد رہے کہ علی جہانگیر صدیقی کی تعیناتی گذشتہ دور حکومت کے آخری دنوں میں کی گئی ، جسے اس وقت اپوزیشن نے شدید تنقید کا نشانہ بنایا تھا. واضح رہے کہ چند روز قبل مشیر برائے احتساب بیرسٹر شہزاد اکبر نے بیان دیا تھا کہ امریکا میں پاکستانی سفیر علی جہانگیر صدیقی پر مقدمات ہیں، انھیں جلد واپس بلائیں گے۔ comments
