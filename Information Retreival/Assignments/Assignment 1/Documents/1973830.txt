<DOCNO>1973830</DOCNO>
<HL>”پھول بچوں کی حفاظت ہماری اجتماعی ذمہ داری“</HL>
<AUTHOR>نوائے وقت</AUTHOR>
<DATELINE> Pakistan 2015-08-16 00:47:20+05</DATELINE>
<TEXT>جس جرا¿ت اور دلیری سے ”دی نیشن“ نے پھول جیے بچوں کے ساتھ روا رکھے گئے ذہنی اور جسمانی استحصال (Child Abusing) کے منظم نیٹ ورک کو بے نقاب کیا یہ بے مثال اور شاندار صحافت کا عظیم کارنامہ ہے، بلاشبہ محترمہ رمیزہ نظامی صاحبہ اور انکے کمیٹڈ صحافیوں نے اس گھناﺅنے فعل کو جس طرح بے نقاب کیا ہے، شاید ہی کبھی پاکستان کی صحافت میں کسی حقیقی مسئلے کو اس طرح منظر عام پر لایا گیا ہو اور جس کا گہرا تعلق اس قوم کے مستقبل کے ساتھ ہو، پاکستان کی بیورو آف شماریات کیمطابق پاکستان میں 15سال سے کم عمر بچوں کی تعداد 58 ملین ہے جبکہ 5سے 14 سال کے غریب بچے جو سکولوں میں جانے کی بجائے ورکشاپوں، کارخانوں، گھروں، دکانوں پر محنت مزدوری کرتے ہیں انکی تعداد 3.3 ملین ہے اور انہی معصوم بچوں کو ذہنی، جسمانی، جنسی اور جذباتی طور پر تشدد کا نشانہ بنایا جاتا ہے، ہمارے ہاں کسی بھی معصوم پھول یا کلی کو جنسی طور پر روند دیا جائے تو محض اس کو زیادتی کا نام دیا جاتا ہے حالانکہ (Child Abusing) ایک وسیع اصطلاح ہے جس کا تدارک ہم سب کی اجتماعی ذمہ داری ہے کہ ہمیں اپنے نونہالوں کے ساتھ خود کیسا رویہ اختیار کرنا ہے اور انہیں دوسروں کے تشدد اور استحصال سے کیسے بچانا ہے اس کے لئے ہمیں پہلے بچوں کے ساتھ زیادتی یعنی (Child Abusing) کے مفہوم کو جاننا ہوگا۔ Child Abuse is when a Parent or Care taker weather through action or Railing to eat, Causes injury, death, emotional harm or risk of serious harm to a child. There are many forms of child maltreatment including neglect, phycical abuse, sexual abuse, exploitation, and emotional abuse یعنی بچوں کے استحصال اور زیادتی میں جنسی تشدد کے علاوہ ان کو نظر انداز کرنا ان پر جسمانی تشدد کرنا، انہیں ذہنی طور پر خوف زدہ کرنا، ان کا جذباتی استحصال کرنا یا ان سے محنت اور کام کاج بغیر معاوضے اور مناسب خوراک، لباس، ماحول دیئے بغیر لینا، اگرچہ پاکستان بچوں کے حقوق کے متعلق اقوام متحدہ کے کنونشن پر عملدرآمد کروانے کا پابند ہے مگر ہمارے ہاں نچلے طبقے کی عورتوں کے ساتھ ساتھ چھوٹے بچوں پر بھی ہر طرح کا تشدد روا رکھا جاتا ہے، ہمارے ہاں ایک رپورٹ کےمطابق 1.5 ملین بچے سٹریٹ چلڈرن ہیں وہ یا تو گھروں سے بھاگے ہوئے ہیں کیونکہ ان کے ماں باپ ان پر ذہنی اور جسمانی تشدد کرتے ہیں یا وہ سکولوں میں اساتذہ کی جسمانی سزاﺅں سے خوفزدہ ہو کر گھر چھوڑتے ہیں یا ان میں سے اکثر کو بچپن ہی میں اغواءکرلیا جاتا ہے اور انکے ہاتھ پاﺅں توڑ کر انہیں بھیک مانگنے پر مجبور کیا جاتا ہے۔ گداگری ایک بہت بڑا نیٹ ورک ہے، ہر شہر میں معذوروں اور چھوٹے بچوں سے نہ صرف بھیک منگوائی جاتی ہے بلکہ ان میں سے اکثر بچوں اور بچیوں کی عصمت دری بھی کی جاتی ہے، ہماری گلیوں میں آوارہ یا نشے کے عادی بچوں کی 90فیصد تعداد اس لئے ان حالوں میں پہنچی ہے کہ ان میں سے 90فیصد کے ساتھ ہی ہر طرح کا تشدد روا رکھا گیا تھا۔ پاکستان میں معصوم بچے بچیوں کے ساتھ زیادتی کرنےوالوں کی اکثریت ایسے ابنارمل لوگوں پر مشتمل ہوتی ہے جو یا تو ذہنی مریض ہوتے ہیں یا انکے ساتھ بھی بچپن میں ایسا فعل کیا گیا تھا اور اب وہ لاشعوری طور پر ذہنی کج روی کا شکار ہو کر چھوٹے بچوں کو یا تو جنسی طور پر ہراساں کرتے ہیں یا انہیں موقع ملنے پر روند کے رکھ دیتے ہیں، اس میں محض غریب بچوں کے ساتھ ہی ایسا نہیں ہوتا ہے بلکہ امیر گھروں کے بچوں کے ساتھ بھی ان کے رشتہ دار یا ملازمین ایسی قبیح حرکت کرتے ہیں اور پکڑے جانے کے خوف سے بچے اور بچی کو قتل کردیا جاتا ہے اور آجکل تو یہ رواج عام ہے کہ بچوں کو اغواءکیا جاتا ہے انکے ماں باپ سے تاوان لیا جاتا ہے اور چونکہ مجرموں کو معصوم بچہ پہچان چکا ہوتا ہے لہٰذا پہلے اس کو خوفزدہ کرنے کے لئے ذہنی جسمانی اور جنسی تشدد کا نشانہ بنایا جاتا ہے اور آخر میں اس کو قتل کردیا جاتا ہے جہاں تک اس قبیح عمل کے پیچھے جنسی ناآسودگی کاعمل دخل ہے وہیں اس شیطانی جبلت کو بڑھاوا دینے میں سرعام فروخت ہونے والی نیوڈ فلموں کا بھی بہت بڑا کردار ہے اگر ہیروئن اور شراب کی تجارت پر سخت سزائیں ہیں تو پھر گندی اور اخلاق باختہ نیوڈ فلموں کو بنانے اور بیچنے والوں کو پھانسی کیوں نہیں دی جاتی ہے۔ ہمارے ہاں جہاں بچوں کے ساتھ زیادتیوں کے واقعات کو دبایا جاتا ہے تاکہ خاندان کی عزت پر حرف نہ آئے وہیں ہمارے ہاں بعض قوموں کے کلچر میں اس کو جرم ہی تصور نہیں کیا جاتا ہے نوخیز لڑکوں کے ساتھ دوستی اور تعلق فخرو انبساط کا ایک ذریعہ اختیار کیا جاتا ہے ایک سابق صدر اور کئی بڑے بڑے سیاستدان اور اعلیٰ شخصیات ذہنی اور جسمانی کجروی کا شکار رہی ہیں اور بعض علاقوں میں تو یہ خاندانی وقار اور علامت خیال کیا جاتا ہے اور ایسے نوخیز لڑکوں کے نام زمین اور جائیداد بھی لگائی جاتی ہے اور انکی خاطر قتل وغارت اور دشمنیاں نسلوں تک چلتی ہیں، قصور کے گاﺅں میں جہاں 270 سے زائد بچوں کے ساتھ یہ گھناﺅنا فعل 12سال کی عمر کے بچوں کے ساتھ کئی سالوں تک جاری رہا، جہاں اس گھناﺅنے فعل میں پولیس نے چشم پوشی سے کام لیا وہیں اس علاقے کے سماجی، مذہبی اور علاقے کے نام نہاد چودھریوں کی بزدلی پر بھی صرف نظر نہیں کیا جا سکتا ہے۔ 2014ءکے سال کے دوران 150 بچوں کو اغواءکیا گیا اور بدقسمتی سے ان میں سے 100 بچوں کے بدلے نہ صرف تاوان لیا گیا بلکہ ان کے ساتھ ظلم اور زیادتی کرنے کے بعد انہیں قتل کردیا گیا ہمارے ہاں بے تحاشا ایسے لرزہ خیز واقعات ہیں جہاں چکوال میں ایک عورت اپنے عاشق کو اپنے سگے بیٹے کے ساتھ جنسی زیادتی کرنے کی اجازت دیتی ہے اور جب اس عمل میں وہ معصوم پھول موت کا شکار ہو جاتا ہے تو وہ ڈائن نما ماں مقدمے کی مدعی بن کر اپنے عاشق کو بچا لیتی ہے۔ لندن میں ایک ماں اپنے معصوم بچے کو محض تشدد کر کے اس لئے ہلاک کردیتی ہے کہ وہ پانچ سالہ بچہ کچھ مذہبی صحیفے یاد نہیں کر سکا۔ آج کل آپ روزانہ ایسے واقعات اخبارات میں پڑھتے ہیں کہ باپ نے بیٹے کو تشدد کر کے ہلاک کردیا، سکول نہ جانے پر بچے پر ماں باپ تشدد کرتے ہیں مگر وہ یہ معلوم کرتے کہ بچہ سکول جانے سے کیوں خوفزدہ ہے جی ہاں وہاں سکول کے ملازمین یا بس ویگن کا ڈرائیور یا بڑی عمر کے بچے اس کو جنسی طور پر ہراساں کرتے ہیں ، ہمارے ہاں جب اگر کسی بچے کو ماں باپ پریشان اور خوفزدہ پائیں اور وہ اپنے جسم کو غیر ضروری طور پر ڈھانپ رہا ہے تو لازماً انہیں معلوم کرنا ہوگا کہ اسکے رویے کیوں مختلف دکھائی دے رہے ہیں، اگر ہمارے بچے گلیوں اور بازاروں میں اکیلے کئی گھنٹے کسی دکان یا کسی بڑی عمر کے شخص کے پاس اٹھتے اور بیٹھتے ہیں تو کیا یہ اس علاقے کے شرفا کی ذمہ داری نہیں کہ اپنے اردگرد اگر کہیں بچے اپنے سے بڑی عمر کے آدمیوں کے پاس اٹھ بیٹھ رہا ہے تو اس کو روکا جائے اس کو سمجھایا جائے اور اگر کوئی بچہ نفسیاتی طور پر ایسی لعنت کا شکار ہو بھی جائے تو ماہر نفسیات کےمطابق ایسے بچوں کو کونسلنگ کے ذریعے نارمل زندگی کی طرف واپس لایا جا سکتا ہے لیکن جب ہمارے بچوں کو یہ خوف ہو کہ اگر انکے ساتھ کوئی بھی ڈرائیور، ملازم، ہمسایہ ، سکول کا استاد یا کلرک یا کوئی رشتہ دار جسمانی استحصال کرنے کی کوشش کریگا تو اسکی شکایت پر اسکے گھر والے جب اس کو ہی مورد الزام ٹھہرائیں گے تو پھر کیسے کوئی بچہ ان زیادتیوں کو منظر عام پر لائے گا، ایسے بچے تاعمر ذہنی اور جسمانی طور پر اس طرح کے ٹراما میں سے نہیں نکلتے ہیں انکی ازدواجی زندگیاں تباہ وبرباد ہو جاتی ہیں، وہ ہر وقت عدم تحفظ کا شکار رہتے ہیں اور خوفزدہ ہو کر اور شرمندگی کے تاثر کے ساتھ تمام عمر گزارنے پر مجبور ہو جاتے ہیں ہمیں جرا¿ت سے ایسے مسائل کو سامنے لانا ہے خصوصاً غریب بچے جو سکولوں، مدرسوں، کھیتوں کھلیانوں، فیکٹریوں میں روند دیئے جاتے ہیں۔</TEXT>
