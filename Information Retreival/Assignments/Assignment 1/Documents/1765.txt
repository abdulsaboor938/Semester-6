کرپشن کے خلاف پی ٹی آئی حکومت کے اقدامات مثبت ہیں: امیر جماعت اسلامی
مٹیاری: امیر جماعت اسلامی سراج الحق نے کہا ہے کہ نیب میں موجود تمام میگا اسکینڈلز کے خلاف کارروائی کی جائے. ان خیالات کا اظہار امیر جماعت اسلامی سراج الحق نے منصورہ میں میڈیا سے گفتگو کرتے ہوئے کیا. ان کا کہنا تھا کہ کرپشن کے خلاف پی ٹی آئی حکومت کے اقدامات مثبت ہیں. امیر جماعت اسلامی کا کہنا تھا کہ کرپشن کے ملزمان کے خلاف کارروئی بند کمروں میں نہیں ہونی چاہیے، کیا اینٹی کرپشن خود کرپشن کا شکار ہے. سراج الحق نے کہا کہ شہبازشریف سمیت تمام ملزمان کے خلاف کارروائی عوام کے سامنےکی جائے، حکمرانوں نے پہلے ہی بجٹ میں ریلیف کے بجائےمہنگائی بم گرایا. سراج الحق نے کہا کہ حکومت کی جانب سےکشمیرکے موجودہ مؤقف کی حمایت کرتے ہیں. مزید پڑھیں: آشیانہ ہاؤسنگ اسکینڈل : شہبازشریف کا 10 روز کا جسمانی ریمانڈ منظور سینیٹرسراج الحق نے کہا کہ بھارت کی ہرجارحیت کا منہ توجواب دیا جائے گا، ملک میں پانی کی شدیدقلت ہےڈیم بننے چاہییں. یاد رہے کہ گذشہ روز مسلم لیگ ن کے سربراہ میاں شہباز شریف کو نیب نے گرفتار کر لیا تھا. انھیں صاحب پانی کیس میں طلب کیا گیا تھا، دوران تفتیش آشیانہ اسکینڈل سے متعلق بھی سوالات ہوئے، جس کے بعد انھیں گرفتار کیا گیا. comments
