برطانیہ میں آئندہ ہفتے شدید برفباری کی پیش گوئی
لندن: برطانوی شہری کڑاکے کی سردی سے بچنے کے لیے تیار ہوجائیں، محکمہ موسمیات کا کہنا ہے کہ آئندہ ہفتے ملک بھر میں شدید برفباری ہوگی۔ تفصیلات کے مطابق برطانوی محکمہ موسمیات نے واضح کیا ہے کہ آئندہ ہفتے پورے ملک میں شدید برفباری ہوگی جس کے باعث ٹھنڈ کی شدت میں مزید اضافہ ہوجائے گا۔ محکمہ موسمیات نے خبردار کیا ہے کہ شمالی برطانیہ کے کچھ علاقوں میں درجہ حرارت منفی 10 تک گرسکتا ہے۔ اس سے قبل شدید سردی کی لہر کی وجہ سے اسکاٹ لینڈ کے بعض علاقوں میں درجہ حرارت منفی 7 تک محسوس کیے گئے تھے۔ برفباری برطانیہ کی جانب گامزن، درجہ حرارت منفی 3.4 ریکارڈ گذشتہ ہفتے برطانیہ میں سینی برج اور ساؤتھ ویلز میں درجہ حرارت 1.8 سینٹی گریڈ سفولک کے علاقے سائنٹن ڈاؤن ہیم میں درجہ حرارت 1.8 سینٹی گریڈ ریکارڈ کیا گیا تھا۔ خیال رہے کہ رواں سال مارچ میں برطانیہ میں شدید برفباری کے بعد نظام زندگی درہم برہم ہوگئی تھی۔ محکمہ موسمیات کو جنوب مغربی حصّے میں دو روز تک 30سنیٹی میٹر برفباری ہونے کے پیش نظر وارننگ جاری کرنی پڑگئی تھی۔ واضح رہے کہ برطانوی میٹ آفس نے مارچ کے اوائل میں ’ایما‘ نامی طوفان کے پیش نظر عوام کی حفاظت کے لیے ریڈ وارننگ جاری کی تھی۔ اس کے باوجود سڑکوں پر متعدد حادثات دیکھنے میں آئے تھے اور لندن کے ایک پارک میں ایک ساٹھ سالہ شخص برف میں پھنس کر جاں بحق بھی ہوگیا تھا۔ ہیتھرو اور سٹی ائرپورٹ سمیت برطانیہ بھر کے ائرپورٹس پر پروازیں بھی متاثر ہوئیں تھیں اور گلاسگو ائرپورٹ پر آپریشن بند ہونے کے بعد ریڈ کراس کی طرف سے مسافروں کو بستر مہیا کئے گئے۔ comments
