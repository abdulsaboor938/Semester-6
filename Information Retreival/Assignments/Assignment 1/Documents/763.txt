حافظ آباد میں ٹریفک حادثہ، ایک شخص جاں بحق، 15 افراد زخمی
حافظ آباد: پنجاب میں پیش آنے والے خطرناک ٹریفک حادثے میں ایک شخص جاں بحق اور خواتین بچوں سمیت پندرہ افراد زخمی ہوگئے۔ تفصیلات کے مطابق پنجاب کے ضلع حافظ آباد میں مسافر وین اور ایمبولینس کے تصادم کے باعث ایک شہری جان کی بازی ہار گیا، جبکہ خواتین بچوں سمیت پندرہ افراد زخمی ہوگئے۔ ریسکیو حکام کا کہنا ہے کہ تمام زخمیوں کو ٹراما سینٹر منتقل کر دیا گیا ہے جہاں تین زخمیوں کی حالت نازک بتائی جارہی ہے۔ حادثے کا شکار ہونے والی مسافر وین حافظ آباد سے جلالپور جا رہی تھی۔ ڈی جی خان: ٹریفک حادثے میں 19 افراد جاں بحق، صدر اور وزیرِ اعظم کا اظہارِ افسوس خیال رہے کہ آج ڈیرہ غازی خان میں ملتان روڈ دراہمہ کے قریب ٹریفک حادثے میں 19 افراد جاں بحق ہو گئے۔ حادثے پر صدر عارف علوی، وزیرِ اعظم عمران خان اور وزیرِ اعلیٰ پنجاب عثمان بزدار نے افسوس کا اظہار کیا۔ واضح رہے کہ ڈی جی خان میں ملتان روڈ پر ٹریفک حادثہ دو مسافر بسوں میں تصادم کے باعث پیش آیا، ریسکیو ذرائع کا کہنا ہے کہ حادثے میں 45 افراد زخمی ہو گئے ہیں۔ دریں اثنا صدر پاکستان عارف علوی اور وزیرِ اعظم عمران خان نے ڈیرہ غازی خان ٹریفک حادثے پر دکھ کا اظہار کیا، انھوں نے کہا کہ حادثے میں قیمتی جانوں کے ضیاع پر افسوس ہوا۔ comments
