<DOCNO>691455</DOCNO>
<HL>خواتین کو ہراساں کرنے کے متعلق سعودی سروے نے سب کو حیران کردیا</HL>
<AUTHOR>روزنامہ پاکستان</AUTHOR>
<DATELINE> Pakistan 2014-08-06 22:38:37+05</DATELINE>
<TEXT>جدہ(مانیٹرینگ ڈیسک)ایک سعودی سروے نے عورتوں کے خلاف جنسی جرائم کا زمہ دار ان کے دل لگی کے شوق ،غیر مناسب لباس اور میک اپ کو قرار دے دیا ہے۔سروے ”کنگ عبدالعزیز سنٹر فار نیشنل ڈائیلاگ“نے کیا ہے۔ادارے کے سروے ڈیپارٹمنٹ کے ڈائریکٹر فیض شفلوط نے اخبار ”المدینہ“کو بتایا کہ سروے میں شامل 85.5فیصد مردوں اور خواتین نے کہا کہ عورتیں خودہی جنسی جرائم کو دعوت دیتی ہیں ۔ان کا کہنا تھا کہ عورتیں مردوں کی توجہ حاصل کرنے کیلئے غیر مناسب لباس پہنتی ہیں اور اشتعال انگیز میک اپ کرتی ہیں۔91فیصد لوگوں نے مذہب سے دوری کو جنسی بے راہ روی کی وجہ قرار دیا ۔66فیصد نے کہا کہ سخت قوانین نہ ہونے کی وجہ سے خواتین کو جنسی طور پر ہراساں کیا جاتا ہے۔شفلوط کا کہنا ہے کہ80.6فیصد لوگوں کا خیال ہے کہ سماجی ذمہ داری کا احساس نہ ہونے کی وجہ سے عورتوں کو ہراساں کئے جانے کے واقعات میںاضافہ ہو رہا ہے۔</TEXT>
