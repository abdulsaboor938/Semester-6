<DOCNO>2323115</DOCNO>
<HL>پشاور: اہل سنت والجماعت کا سانحہ راولپنڈی کیخلاف احتجاجی مظاہرہ</HL>
<AUTHOR>جیو اردو نیوز</AUTHOR>
<DATELINE> Pakistan 2013-11-17 04:11:00+05</DATELINE>
<TEXT>پشاور …پشاور میں اہل سنت والجماعت کے کارکنوں نے راولپنڈی واقعے کے خلاف احتجاجی مظاہرہ کیا اور ایک گھنٹے تک دھرنا دیا۔ اہل سنت والجماعت کے کارکنوں نے یکہ توت سے احتجاجی جلوس نکالا۔ جو پیپل منڈی اور قصہ خوانی بازار سے ہوتا ہوا کابلی چوک پہنچا۔جہاں مظاہرین نے ایک گھنٹے تک دھرنا دیا۔ مظاہرین نے بینرز اور پلے کارڈز بھی اٹھا رکھے تھے جن پر سانحہ راولپنڈی کی مذمت میں نعرے درج تھے۔ دھرنے سے اہلسنت والجماعت کے قائدین نے خطاب کرتے ہوئے واقعے میں ملوث ملزمان کی گرفتاری کا مطالبہ کیا۔</TEXT>
