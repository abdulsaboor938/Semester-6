ایف آئی اے انسانی اسمگلنگ روکنے میں ناکام،5سال میں تین ملزمان گرفتار
اسلام آباد : ایف آئی اے انسانی اسمگلنگ کا کوئی بڑا نیٹ ورک نہ توڑ سکی دو ہزار تیرہ سے اٹھارہ تک صرف تین انسانی اسمگلر گرفتار کیے جاسکے۔ تفصیلات کے مطابق انسانی اسمگلنگ کی روک تھام کے لیے ایف آئی اے خاطرخواہ اقدامات کرنے میں ناکام ہوگئی، پانچ سالہ کارکردگی رپورٹ میں اہم انکشافات سامنے آگئے، گندا دھندہ زورشور سے جاری ہے لیکن دو ہزار تیرہ سے اٹھارہ تک صرف تین انسانی اسمگلر گرفتار کیے جا سکے ہیں۔ ایف آئی اے نے گزشتہ پانچ سال میں صرف تین انسانی اسمگلروں کو حراست میں لیا اور ان کے نوے سہولت کار پکڑے گئے۔ اس عرصے کے دوران ایف آئی اے کا سارا زور بیرون ممالک سے بےدخل پاکستانیوں کی گرفتاریوں پر رہا۔ رپورٹ کے مطابق5سال میں89ہزار251 بے دخل پاکستانی حراست میں لیے گئے، انسداد انسانی اسمگلنگ کے لیے انٹر ایجنسی ٹاسک فورس کی کارکردگی رپورٹ بھی تسلی بخش نہیں ہے۔ گزشتہ5سال میں بارڈرکراس کرتے ہوئے22ہزار5ملزمان پکڑے۔2017 سے اب تک صرف 1727 ملزمان پکڑے گئے، پانچ سال میں غیرقانونی طور پر سرحد عبور کرنے کی کوشش پر15ہزار 755 افراد کو گرفتار کیا گیا۔  comments
