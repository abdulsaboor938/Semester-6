<DOCNO>1777767</DOCNO>
<HL>سگریٹ نوشی</HL>
<AUTHOR>نوائے وقت</AUTHOR>
<DATELINE> Pakistan 2017-05-18 02:27:07+05</DATELINE>
<TEXT>سگریٹ نوشی سے دنیا بھر میں ہر آٹھ سیکنڈ میں ایک شخص کی موت واقع ہوتی ہے۔ واشنگٹن سے سگریٹ نوشی کے انسانی صحت کے لئے تباہ کن اثرات کے بارے میں ایک نئی تحقیق میں چونکا دینے والے اعدادو شمار جاری کئے گئے ہیں۔ ماہرین کی تیار کردہ ایک طبی تحقیق میں بتایا گیا ہے کہ تمباکونوشی سے ہر آٹھ سیکنڈ میں ایک شخص کی موت کا سبب بن رہی ہے۔ امریکی اخبار میں شائع تحقیق میں کہا گیا کہ دہائیوں سے جاری تمباکو نوشی پر کنٹرول کی تعداد میں بڑی حد تک اضافہ ہوا ہے۔ محققین کا کہنا تھا کہ شرح اموات میں مزید اضافہ ہو سکتا ہے کیونکہ تمباکو سازی کی کمپنیاںترقی پذیر ممالک میں اپنا کاروبار بڑھارہی ہیں۔ اس رپورٹ میں 195ممالک اور ریاستوں میں ئ1990سیئ2015کے درمیان لوگوںکی تمباکونوشی کی عادات کا جائزہ لیا گیا۔ تحقیق میں پتا چلا کہ 2015کے دوران ایک ارب کے قریب لوگ روزانہ تمباکو نوشی کرتے تھے۔ ہر چار میں سے ایک مرداور ہر20میں سے ایک عورت تمباکو نوش ہے۔ یہ تعداد 1990ء کے مقابلے میں کم ہے جب کہ ہر تیسرا شخص جبکہ ہر بارہویں عورت تمباکونوشی کرتی تھی۔تاہم مجموعی آبادی میں تمباکونوشی کرنے والوں کی تعداد بڑھی ہے جو 2015ء میں 64لاکھ رہیں جو 4.7فیصد زیادہ ہیں۔ مطالعے کے مطابق بعض ممالک لوگوں سے تمباکو نوشی چھڑوانے میں کامیاب بھی ہوئے ہیںجسکی وجہ تمباکو نوشی کی مصنوعات پر اضافی ٹیکس، پیکٹس پر تنبیہہ اور آگہی پروگرامز ہیں۔ تاہم رپورٹ کے مطابق بنگلہ دیش، انڈونیشیا اور فلپائن میں 1990ء سے 2015ء کے درمیان کوئی تبدیلی نہیں آئی ۔ لیکن اسکے برعکس پاکستانیوں نے مالیاتی سال 2014ء میں 250بلین روپے سگریٹ نوشی پر خرچ کئے۔90فیصد پھپھٹروںکے کینسر سگریٹ نوشی کے باعث ہوتے ہیں ۔پاکستا ن میں ہر سال ایک لاکھ لوگ سگریٹ نوشی کی وجہ سے اپنی جان گنوا دیتے ہیں ۔ پاکستان میں ابھرتی ہوئی نوجوان نسل میں سگریٹ نوشی ، شیشہ اور حقہّ ایک فیشن بن چکا ہے جو کہ آنے والی نسل کے لئے خطرے کا باعث ہے۔(محمد عبیر خان ۔کراچی)</TEXT>
