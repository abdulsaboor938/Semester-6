<DOCNO>197953</DOCNO>
<HL>ٹریول ایجنٹس کی بائیو میٹرک اور 2ہزار ریال کیخلاف ملک گیر ہڑتال ، آج اسلام آباد میں سعودی قونصلیٹ کے سامنے دھرنے کا اعلان</HL>
<AUTHOR>روزنامہ پاکستان</AUTHOR>
<DATELINE> Pakistan 2017-10-31 03:50:29+05</DATELINE>
<TEXT>لاہور(ڈویلپمنٹ سیل)عمرہ کاروبار ٹھپ،ملک بھر کے ٹریول ایجنٹس کی عمرہ زائرین کے لیے بائیو میٹرک اور دو ہزار ریال کے خلاف ملک گیر ہڑتال ،شہر شہر مظاہرے ،آج اسلام آباد سعودی قونصلیٹ کے سامنے دھرنے کا اعلان،بائیو میٹرک اور دو ہزار ریال کا فیصلہ واپس لینے تک عمرہ اپروول کی فیڈنگ بند کرنے کا فیصلہ ،اسلام آباد میں ہونے والے اجلاس میں اہم فیصلے کر لیے گئے،پیر کے دن کراچی،اسلام آباد ،لاہور،ملتان میں بڑے مظاہرے ،سینکڑوں عمرہ ٹریول ایجنٹ کی شرکت ،بائیو میٹرک اور دو ہزار ریال ٹیکس کو ٹریول ٹریڈ کے خلاف سازش قرار دیتے ہوئے فوری واپس لینے کا مطالبہ کیا گیا ہے ،بڑی عمرہ کمپنیوں کا موقف ہے کہ بائیو میٹرک کا نظام پاکستان میں قابل عمل نہیں ہے پاکستانی سرمایہ دار سعودی افراد سے مل کر 600 روپے فی پاسپورٹ وصول کر کے اربوں روپے کی دیہاڑی کے چکر میں ہیں ،اعتماد کارپوریشن روزانہ ہزاروں افراد کے بائیو میٹرک سے معذوری کا اظہار کر چکا ہے ،دور دراز علاقوں سے آنے والوں کے لیے بائیو میٹرک نا ممکن ہے ،کیسے آئیں گے ،کہاں ٹھہریں گے ،ذمہ داری کون لے گا اس کا تعین نہیں کیا گیا،بائیو میٹرک اور دو ہزار ریال کی وجہ سے ہزاروں ٹکٹ روزانہ ایکسپائر ہو رہے ہیں وزارت مذہبی امور بھی خاموش ہے ،وزیر اعظم نے فوری مداخلت نہ کی تو ہزاروں خاندانوں کے لاکھوں افراد بے روزگار ہو جائیں گے۔ دھرنا</TEXT>
