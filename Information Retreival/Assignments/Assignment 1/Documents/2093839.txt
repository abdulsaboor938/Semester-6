<DOCNO>2093839</DOCNO>
<HL>برطانوی وکلاء نے حکومتی پالیسیوں کے خلاف ہڑتال کر دی</HL>
<AUTHOR>نوائے وقت</AUTHOR>
<DATELINE> Pakistan 2014-03-10 06:03:14+05</DATELINE>
<TEXT>لندن (اے پی پی) برطانوی وکلاء نے حکومتی پالیسیوں کے خلاف ہڑتال کر دی ہے۔ ذرائع ابلاغ کے مطابق لندن ، برمنگھم اور لیورپول سمیت مختلف شہروں میں حکومت کی طرف سے عدلیہ کے اخراجات میں کٹوتیوں کی منصوبہ بندی کے خلاف وکلاء ہڑتال کرنے سڑکوں پر نکل آئے۔ ہڑتال میں شریک وکلاء نے روایتی لباس پہن کر سڑکوں پر واک کی۔ جلوس میں مختلف ڈراموں میں وکیلوں کا کردارادا کرنے والے فنکار بھی شریک تھے ۔ واضح رہے کہ برطانیہ میں وکیل کی فیس ادا نہ کرنے والے افراد کو عدلیہ خدمات فراہم کرتی ہے ۔</TEXT>
