<DOCNO>2619366</DOCNO>
<HL>پنجاب، سندھ اور خیبرپختونخوا کے بجٹ(کل ) پیش کئے جائیں گے ،سرکاری ملازمین اور مزدوروں کی تنخواہوں میں اضافہ سمیت تینوں صوبوں میں اہم منصوبوں کیلئے فنڈز کا اعلان متوقع</HL>
<AUTHOR>اردو پوائنٹ</AUTHOR>
<DATELINE> Pakistan 2013-06-16 20:53:02+05</DATELINE>
<TEXT>لاہور/پشاور/کراچی(اُردو پوائنٹ اخبار تازہ ترین۔آئی این پی۔16جون۔ 2013ء) پنجاب ،سندھ ،خیبرپختونخواہ اسمبلیوں کے اجلاس (کل ) پیر کو ہوں گے جس میں بجٹ پیش کئے جائیں گے ۔پنجاب میں صوبائی وزیرخزانہ میاں مجتبیٰ شجاع الرحمن ایوان میں بجٹ تجاویز پیش کریں گے۔ بجٹ اجلاس سے پہلے وزیراعلیٰ پنجاب (کل ) صوبائی کابینہ کے اجلاس کی صدارت کریں گے تاکہ بجٹ تجاویز کی منظوری دی جاسکے۔ اسی طرح سندھ اور پشاور میں ہوگا ۔وزراعلی بجٹ اجلاس سے قبل صوبائی کابینہ کے اجلاس کی صدارت کریں گے جس میں بجٹ کی منظوری دی جائے گی ۔ دریں اثنا سندھ اسمبلی میں پیش کردہ بجٹ میں صوبائی حکومت کی طرف سے نئے مالی سال کے بجٹ میں سرکاری ملازمین کی تنخواہوں میں 15 فیصد اضافے، مزدور کی کم از کم تنخواہ دس ہزار روپے ماہوار جبکہ تھرکول پراجیکٹ کے لیے خطیر رقم کا اعلان متوقع ہے۔ () ذرائع کے مطابق صوبہ سندھ کا مالی سال 2013-14 کا بجٹ پیپر17 جون کو صوبائی اسمبلی میں پیش کیا جائے گا۔ آئندہ مالی سال کے بجٹ میں صوبہ سندھ میں سرکاری ملازمین کی تنخواہوں میں 15فیصد بڑھائی جائیں گی۔ مزدور کی کم از کم تنخواہ دس ہزار روپے ماہوار کر نے کا اعلان کیا جائے گا جبکہ ترقیاتی بجٹ سب سے اہم ترجیح تھرکول منصوبے کو دی جائے گی جس کے لیے خطیر رقم کا اعلان ہو گا۔</TEXT>
