ملک بھر میں انسداد خسرہ مہم کا آغاز، 9 ماہ سے 5 سال تک کے بچوں کو ویکسین دی جائے گی
اسلام آباد: ملک بھر میں انسداد خسرہ مہم آج سے شروع ہورہی ہے، مہم کے دوران نو ماہ سے پانچ سال تک کے بچوں کو خسرہ کے مرض سے بچاؤ کے لیے ویکسین دی جائے گی۔ تفصیلات کے مطابق انسداد خسرہ مہم ستائیس اکتوبر تک جاری رہے گی، مہم کے دوران وفاقی و صوبائی حکومتوں، ڈبلیو ایچ او، یونیسیف اور یوایس ایڈ کی جانب سے انسداد خسرہ کے انجیکشن لگائے جائیں گے۔ خسرہ ایک متعدی مرض ہے جس کی علامات میں تیز بخار، کھانسی اور جسم پر سرخ دانے شامل ہیں، جو عام طور پر چہرے سے شروع ہوتے ہیں۔ حکومت کا قومی انسداد خسرہ مہم چلانے کا فیصلہ، ماسٹر پلان تیار اقوام متحدہ کے ادارہ برائے صحت کی رپورٹ میں پاکستان میں خسرہ کے مرض میں اضافے پر تشویش کا اظہار کیا گیا تھا، جس پر اس مہم کا آغاز کیا گیا ہے۔ اس مہم کے انتظامات اور ضلع، تحصیل و یونین کونسل کی سطح تک ٹیکے لگانے کے مائکرو پلان کا جائزہ لینے کے لیے 8 اکتوبر کو لاہور میں تمام ڈسٹرکٹ کے چیف ایگزیکٹو آفیسرز ہیلتھ کا اجلاس بھی طلب کیا گیا تھا۔ خیال رہے کہ 15 سے 26 اکتوبر تک ہونیوالی مہم کے دوران 9 ماہ سے 59 ماہ کے 6 لاکھ 39ہزار 5 سو37 بچوں کو خسرہ کے بچائو کے ٹیکے لگائے جائیں گے۔ comments
