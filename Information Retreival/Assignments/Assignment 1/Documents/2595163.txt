<DOCNO>2595163</DOCNO>
<HL>ریاست جموں و کشمیرکے دونوں اطراف،پاکستان کے چاروں صوبوں سمیت دنیا بھر میں یوم یکجہتی کشمیر انتہائی جوش جذبے اور ملی یکجہتی کے ساتھ کل منایا جائے گا، عام تعطیل ہو گی، کشمیری عوام حق خود ارادیت کے حصول کے سلسلہ میں جلسے، جلوس،ریلیاں ،دھرنے اور احتجاجی مظاہرے کریں گے، آزاد کشمیر قانون ساز اسمبلی اور کشمیر کونسل کا مشترکہ اجلاس ہو گا پاکستان کو ملانے والی شاہراؤں کوہالہ ،برارکوٹ ،میرپور منگلاکے مقام پر انسانی ہاتھوں کی زنجیریں بنا کر یکجہتی کا مظاہرہ کیا جائے گا، تقریبات میں آزاد کشمیر اور صوبائی وزراء سمیت تمام سیاسی سماجی مذہبی مکاتب فکر کے زعماء شرکت کریں گے، پاک بھارت مذاکرات میں کشمیریوں کی شمولیت کا ٹائم فریم دے کر دونوں اطراف کی کشمیری قیادت کو مل بیٹھنے کا آزادانہ موقعہ فراہم کیا جائے ،پیپلزپارٹی آزاد کشمیر کے میڈیا ایڈوائزر شوکت جاوید میر کی صحافیوں سے گفتگو</HL>
<AUTHOR>اردو پوائنٹ</AUTHOR>
<DATELINE> Pakistan 2013-02-04 14:00:54+05</DATELINE>
<TEXT>مظفر آباد(اُردو پوائنٹ اخبار تازہ ترین۔ آئی این پی۔ 4فروری 2013ء) ریاست جموں و کشمیرکے دونوں اطراف،پاکستان کے چاروں صوبوں سمیت دنیا بھر میں یوم یکجہتی کشمیر انتہائی جوش جذبے اور ملی یکجہتی کے ساتھ آج منایا جا رہا ہے یوم یکجہتی کے موقعہ پر عام تعطیل ہو گی جبکہ کشمیری عوام اپنے حق خود ارادیت کے حصول کے سلسلہ میں جلسے، جلوس،ریلیاں ،دھرنے اور احتجاجی مظاہرے کریں گے آزاد کشمیر قانون ساز اسمبلی اور کشمیر کونسل کا مشترکہ اجلاس ہو گاجبکہ پاکستان کو ملانے والی شاہراؤں کوہالہ ،برارکوٹ ،میرپور منگلاکے مقام پر انسانی ہاتھوں کی زنجیریں بنا کر یوم یکجہتی کشمیر کا مثالی مظاہرہ کیا جائے گاانسانی ہاتھوں کی زنجیروں کی مثالی تقریبات میں آزاد کشمیر اور صوبائی وزراء سمیت تمام سیاسی سماجی مذہبی مکاتب فکر کے زعماء شرکت کریں گے ۔ () گزشتہ روز پانچ فروری یوم یکجہتی کشمیر کے حوالے سے وزیراعظم آزاد کشمیرچوہدری عبدالمجید کی خصوصی ہدایات کے بعد قومی تقریبات کے حوالے سے میڈیا کوبریفنگ دیتے ہوئے پاکستان پیپلزپارٹی آزاد کشمیر کے میڈیا ایڈوائزر شوکت جاوید میر نے کہا کہ کشمیری قوم بھارتی جبرو استبداد ریاستی دہشت گردی انسانی حقوق کی سنگین خلاف ورزیوں کے خلاف عالمی برادری کی توجہ مبذول کروانے کے لیئے بھرپور قوت کے پرامن تاریخ ساز اجتماعات کریں گے انہوں نے کہاکہ پانچ جنوری سے پانچ فروری تک کشمیری عوام کی ایک ہی پکار ہے کہ انہیں پیدائشی حق ،حق خود ارادیت دلوانے میں عالمی برادری اور بااثر ممالک ثالثی یا میزبانی کے لیئے فیصلہ کن جاندار کردار کے لیئے بھارت پر دباؤ بڑھائے کشمیری عوام نے اپنی آزادی کے لیئے تین نسلوں کو قربان کیا ،کفن کا لباس زیب تن کر کے سروں کی فصلیں کٹواتے کٹواتے بے شمار خاموش بستیاں بسانے کی تاریخ رقم کی ہے کشمیری عوام کی منزل خوشحال ،مضبوط جمہوری پاکستان ہے کیونکہ کشمیر سے بہنے والے دریاؤں کا رخ ،قدرتی بہاؤ جدوجہد آزاد ی کے لیئے خون دینے والوں سمیت عزت و ناموس کی قربانی کا رخ بھی پاکستان کی طرف ہوتا ہے ۔ شوکت جاوید نے کہا کہ پاکستان او ربھارت دونوں نے اپنے دفاعی بجٹ میں اتنا اضافہ کیا کہ دونوں ممالک کے عوام غربت ،جہالت ،افلاس کی دلدل میں دھنس چکے ہیں لہذا اب دونوں ایٹمی قوتوں کو اپنی اپنی سرزمینوں پر بارود کے بیج بونے کے بجائے اناج اگانے پر توجہ دے کر عالمی امن کی طرف پیش قدمی کرنی ہو گی پانچ فروری کے روز ڈیڑھ کروڑ کشمیری عوام کوہ ہمالیہ کی طرح متحد ہو کر اپنے بنیادی حق حق خود ارادیت کے حصول کی خاطر اقوام متحدہ کے چارٹر اور سکیورٹی کونسل کی منظورشدہ قرار دادوں کے مطابق عمل درآمد کا مطالبہ کرے گی انہوں نے کہا کہ پاکستان اور بھارت دونوں ایٹمی قوتیں ہیں اور دونوں کے درمیان وجہ تنازعہ مسئلہ کشمیر ہے ۔ مسئلہ کشمیرحل کیئے بغیر نہ تو دونوں ممالک کے درمیان تعلقات بہتر ہو سکتے ہیں اور نہ عالمی امن کے لیئے کی جانے والی کوششیں بار آور ثابت ہو سکتی ہیں ۔اس لیئے لازم ہے کہ اقوام متحدہ اور بااثر ممالک دو جوہری ریاستوں کے درمیان نیوکلیئروار کے امکانات کے خدشات کو ختم کرنے کے لیئے فوری طور پر اپنا فیصلہ کن کردار ادا کرتے ہوئے مسئلہ کشمیر کا پائیدار حل تلاش کریں ۔ انہوں نے کہا کہ بھارت کی آٹھ لاکھ قابض افواج پیراملٹری ٹروپس بدنام زمانہ کالے قوانین ماورائے عدالت کشمیریوں کا قتل عام انسانی اور شہری حقوق کی سنگین خلاف ورزیاں کرفیوکا نفاذ ڈھونگ انتخابات بھارت کے سیکولر اور جمہوری چہرے پر بدنما داغ ہیں۔لہذا ایسے ممالک جن کی انسانی حقوق کے حوالے سے عالمی شہرت بھی ہے اور بھارت اور پاکستان کے ساتھ ان کے تعلقات بھی مثالی ہیں اور مفادات بھی وابستہ نہ ہیں وہ انسانیت کے ناطے ڈیڑھ ارب انسانوں کی زندگیوں پر رقص کرتی موت کے خطرات کو روکنے کے لیئے اپنا اثر و رسوخ استعمال کریں ۔ ایک سوال کے جواب میں انہوں نے کہا کہ آزاد کشمیر میں تمام جمہوری قوتوں کے علاوہ سیاسی سماجی مذہبی تاجر طلبا ء وکلاء صحافتی تنظیموں اور سول سوسائٹی نے ہمیشہ قومی مقدس مشن کی تکمیل کے لیئے اپنا جاندار کردار ادا کیا ہے اورآج کے دن مظلوم قوم ایک بار پھر دنیا بھر کے ایوانوں میں اقوام متحدہ کے چارٹر اور سیکورٹی کونسل کی منظور شدہ قراردادوں اور پنڈت جواہر لعل نہرو کے وعدوں پر عملدرآمد کا عالمی مطالبہ دہرائے گی ۔ انہوں نے کہا کہ کشمیری قوم کا یک نکاتی مطالبہ ہے کہ مقبوضہ کشمیر میں استصواب رائے کروایا جائے ۔کمپوزٹ ڈائیلاگ اقدامات برائے بحالی اعتماد وفود کے تبادلے تجارت اور امن آشاکے سارے دعوے پر امن او رنہتے مظلوم کشمیریوں کے لیئے بے کار کی مشق ثابت ہو رہے ہیں اس لیئے اہل کشمیر اب مطالبہ کرتے ہیں کہ پاک بھارت مذاکرات میں کشمیریوں کی شمولیت کا ٹائم فریم دے کر دونوں اطراف کی کشمیری قیادت کو مل بیٹھنے کا آزادانہ موقعہ فراہم کیا جائے تاکہ کشمیری قیادت اپنے مستقبل کا لاکھوں کشمیریوں کے خون اور بے مثال جہد مسلسل کے مطابق فیصلہ کرنے کے لیئے پائیدار حل تلاش کر سکے ۔ انہوں نے کہا کہ حریت قیادت پر قاتلانہ حملے ،بلاجواز گرفتاریاں خواتین کی عصمت دری معصوم بچوں اور شہریوں کے ساتھ سفاکانہ مظالم کے بعد اگر دنیا سمجھتی ہے کہ کشمیری عوام خاموش رہیں گے تو یہ اس کی سب سے بڑی خود فریبی ہو گی ایک اور سوال کے جواب میں شوکت جاوید نے کہاکہ پاکستان پیپلزپارٹی اور مسئلہ کشمیر جسم اور روح کی مانند ہیں کیونکہ قائد عوام شہید ذوالفقار علی بھٹو نے مسئلہ کشمیر کی بناء پر ہی پیپلزپارٹی کاقیام عمل میں لایا اور 27فروری 1974کو شہید ذوالفقار علی بھٹو نے ریاست جموں و کشمیر کے دونوں اطراف تاریخ ساز کامیاب پہیہ جام ہڑتال کی کال دے کر دنیا بھر میں مسئلہ کشمیر کی حساسیت کا احساس دلوایااب بھی قائد عوام کی للکار اقوام متحدہ سمیت ہر فورم پر گونجتی سنائی دے رہی ہے اور اسی تسلسل کو دختر مشرق محترمہ بے نظیر بھٹو شہید نے جاری رکھا دختر مشرق محترمہ بے نظیر بھٹو شہید کے دور حکومت میں کشمیریوں کو دفتر خارجہ میں بریفنگ دلوا کر اعتماد سازی کے عمل کو تقویت پہنچائی اور انہی کے دور میں او ،آئی، سی میں کشمیریوں کو مبصر کا درجہ ملاکانسا بلانکہ کانفرنس اور مکہ ڈیکلریشن جیسی کامیابیاں حاصل ہوئیں صدر پاکستان آصف علی زرداری کی قیادت میں قائم جمہوری حکومت مسئلہ کشمیر کے جمہوری حل کی خاطر کامیاب سفارتی لابنگ کے ذریعے حصول منزل کی طرف گامزن ہے پیپلزپارٹی اور اس کی حکومت کشمیری عوام کی وکیل بھی ہے اور عالمی ترجمان بھی۔</TEXT>
