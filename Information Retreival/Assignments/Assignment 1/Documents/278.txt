شوکاز نوٹس کے بعد ڈاکٹر فاروق ستار نے عوام میں جانے کا فیصلہ کرلیا
کراچی : ساتھیوں نے تنہا کر دیا تو ڈاکٹر فاروق ستار نے عوام سے امیدیں باندھ لیں، ان کا کہنا ہے کہ عہدے کی پروا نہیں میرا فیصلہ عوام کریں گے۔ تفصیلات کے مطابق جماعت کے ساتھیوں کی بے وفائی کے بعد ایم کیو ایم کے رہنما ڈاکٹر فاروق ستار نے جارحانہ حکمت عملی اختیار کرلی، انہوں نے کراچی، حیدرآباد، سکھر، نوابشاہ اور میرپور خاص کے دورے کرنے کا اعلان کردیا۔ متحدہ قومی موومنٹ پاکستان کے رہنماؤں کی جانب سے سابق کنوینر کو شوکاز نوٹس دے دیا گیا جس کے بعد فاروق بھائی نے جارحانہ اننگز کھیلنے کا فیصلہ کرلیا، نئی حکمت عملی کے تحت عوام میں جانے کا فیصلہ کرلیا۔ فاروق ستار نے کراچی سمیت حیدرآباد، نوابشاہ، سکھر، میرپور خاص جا کر عوام سے ملاقاتوں کا فیصلہ کیا ہے، فاروق ستار نے آرگنائزیشن ریسٹوریشن کمیٹی کو کام تیز کام کرنے کی ہدایت کردی۔ انہوں نے میڈیا سے گفتگو کرتے ہوئے کہا کہ مجھے عہدے کی پروا نہیں، بال اب عوام کے کورٹ میں ہے اور ان کا فیصلہ بھی وہی کریں گے، کارکنان اور عوام نے جسے اعتماد کا ووٹ دیا وہی کارکنان کے مسائل کا نجات دہندہ ہوگا۔ مزید پڑھیں: ایم کیو ایم پاکستان نے فاروق ستار کا بطور رکن رابطہ کمیٹی استعفی منظورکرلیا واضح رہے کہ متحدہ قومی موومنٹ پاکستان نے گزشتہ روز فاروق ستار کا بطور رکن رابطہ کمیٹی استعفی منظورکر لیا، رابطہ کمیٹی نے فاروق ستار کو شو کاز نوٹس جاری کرتے ہوئے جواب طلب کیا ہے۔  comments
