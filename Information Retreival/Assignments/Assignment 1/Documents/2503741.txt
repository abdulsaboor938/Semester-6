<DOCNO>2503741</DOCNO>
<HL>چکوال کے وکلاء کی جزوی ہڑتال  کل مکمل عدالتی بائیکاٹ کیا جائے گا</HL>
<AUTHOR>اردو پوائنٹ</AUTHOR>
<DATELINE> Pakistan 2008-07-02 18:30:48+06</DATELINE>
<TEXT>چکوال (اردوپوائنٹ اخبا ر تازہ ترین02جولائی2008 ) ضلع چکوال کے وکلاء نے بدھ کے روز معزول ججوں کے ساتھ اظہار یکجہتی کرتے ہوئے ایک گھنٹہ کی ہڑتال کی جس کے نتیجے میں چکوال  تلہ گنگ اور چو آسیدنشاہ کی عدالتوں میں صبح ساڑھے دس بجے سے ساڑھے گیارہ بجے تک کار بند رہا دو ہڑتالی وکلاء ملک محمد شریف بھلوی اورقیصر الرحمان نے ڈسٹرکٹ بار چکوال کی طرف سے لگائے جانے والے بھوک ہڑتال کیمپ میں حصہ لیا اور اس موقع پر صدر پرویز مشرف کے خلاف سخت نعرے بازی کی گئی جبکہ وکلاء نے اپنے اس عزم کو دہرایا کہ معزول ججوں کی بحالی تک جدو جہد جاری رہے گی ممبر پنجاب بار کونسل حسن رضا پاشا اور صدر ڈسٹرکٹ بار چوہدری اسد مسعود نے بتایا کہ آج تین جولائی کو ملک بھر میں معزول ججوں کے ساتھ اظہار یکجہتی کرتے ہوئے وکلاء برادری مکمل ہڑتال کرے گی اور احتجاجی جلوس اور ریلیاں نکالی گئی ہیں انہوں نے کہاکہ خیبر سے کراچی تک وکلاء فیصلہ کن جدو جہد کیلئے متحد ہیں ۔</TEXT>
