محمد عباس کی کاؤنٹی کرکٹ میں طوفانی بولنگ، 10 وکٹیں اڑا دیں
انگلینڈ: پاکستانی فاسٹ بولر محمد عباس نے کاؤنٹی کرکٹ میں اپنی طوفانی بولنگ سے مخالف ٹیم کی بیٹنگ لائن کی دھجیاں اڑاتے ہوئے 10 وکٹیں اپنے نام کر لیں۔ تفصیلات کے مطابق قومی ٹیسٹ ٹیم کے تیز رفتار بولر محمد عباس نے کاؤنٹی کرکٹ میں شان دار کارکردگی کا مظاہرہ کیا، ایک ٹیسٹ میچ کی دو اننگز میں دس وکٹیں اڑا دیں۔ محمد عباس نے لیسٹر شائر کی طرف سے کھیلتے ہوئے ڈرہم کے خلاف دونوں اننگز میں پانچ پانچ وکٹیں حاصل کیں، ان کی تباہ کن بولنگ کی وجہ سے ڈرہم کی ٹیم دن میں دو بار آؤٹ ہوگئی۔ What a day for @Mohmmadabbas111! 🙌 He picks up 🔟 wickets as @leicsccc bowl Durham out for 61 & 66 ➡️ https://t.co/XuU2xwK6qe pic.twitter.com/OGjqZg9HrT — County Championship (@CountyChamp) September 19, 2018  قبل ازیں لیسٹر شائر نے پہلی اننگز کا آغاز کرتے ہوئے 321 رنز بنائے جس کے جواب میں ڈرہم کی ٹیم دو مرتبہ آؤٹ ہوئی لیکن ہدف تک نہیں پہنچ پائی۔ ڈرہم نے اپنی پہلی اننگز میں 61 رنز بنائے اور پوری ٹیم پویلین لوٹ گئی، دوسری اننگز شروع کی تو ایک بار پھر وکٹیں خزاں رسیدہ پتوں کی طرح گرتی چلی گئیں اور پوری ٹیم 66 رنز بناکر آؤٹ ہو گئی۔ سیالکوٹ سے تعلق رکھنے والے فاسٹ بولر محمد عباس کی تباہ بولنگ کی وجہ سے لیسٹر شائر یہ میچ 194 رنز سے جیت گئی۔ ریڈ کارڈ دکھانے پر ’رونالڈو ‘ رو پڑے ڈرہم کے خلاف پاکستانی فاسٹ بولر نے پہلی اننگز میں 23 رنز دے کر 5 وکٹیں حاصل کیں جب کہ دوسری اننگز میں 29 رنز کے عوض 5 وکٹیں حاصل کیں، مجموعی طور پر انھوں نے 52 رنز دے کر 10 وکٹیں حاصل کیں۔ اپنی شان دار کارکردگی کے حوالے سے محمد عباس نے کہا کہ ہوا اتنی شان دار تھی کہ مجھے اس ماحول میں بولنگ بہت مختلف لگی، میں نے اپنے کوچ سے کہا تھا کہ مجھے قومی ٹیم میں کھیلنے کے لیے اپنے گھر واپس جانا ہے اور میں آخری میچ میں مین آف دی میچ بننے کی کوشش کروں گا۔ comments
