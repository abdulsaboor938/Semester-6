<DOCNO>428445</DOCNO>
<HL>سرگودھا اور ساہیوال میں قتل کے مجرموں کو پھانسی دیدی گئی</HL>
<AUTHOR>روزنامہ پاکستان</AUTHOR>
<DATELINE> Pakistan 2016-07-27 09:32:30+05</DATELINE>
<TEXT>سرگودھا (مانیٹرنگ ڈیسک )ڈسٹرکٹ جیل سرگودھا میں قتل کے مجرم کو صبح سویرے تختہ دار پر لٹکا دیا گیا۔ مجرم سبطین شاہ نے1998ءمیں گھریلو جھگڑے پر بہنوئی کو قتل کر دیا تھا۔ ادھر ساہیوال کی سینٹرل جیل میں بھی قتل کے مجرم کو پھانسی دی گئی۔ مجرم غلام مصطفیٰ نے1992ءمیں ڈکیتی کے دوران مذاحمت پر خاتون اور 2بچوں کو قتل کر دیا تھا۔ جیل حکام نے دونوں مجرموں کو پھانسی سے پہلے اہلخانہ سے ملوا یا، جس کے بعد دونوں کو علی الصبح پھانسی دے دی گئی۔</TEXT>
