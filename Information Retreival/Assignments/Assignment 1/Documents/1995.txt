وزیراعظم پبلک ڈیلیوری یونٹ کا پہلا اجلاس 5 اکتوبر کو طلب
اسلام آباد: وزیراعظم پبلک ڈیلیوری یونٹ کا پہلا اجلاس 5 اکتوبر کو طلب کرلیا، اجلاس میں عوامی مسائل کے حل کیلئے حکمت عملی طے کی جائے گی، صوبائی سطح پربھی وزیراعظم پبلک ڈیلیوری یونٹ کا فیصلہ کیا جائے گا۔ تفصیلات کے مطابق وزیراعظم پبلک ڈیلیوری یونٹ کا پہلا اجلاس5 اکتوبر کو طلب کرلیا، اجلاس پونے 11بجے وزیراعظم آفس اسلام آباد میں ہوگا، جس کی صدارت جوائنٹ سیکریٹری وزیراعظم ہاؤس کریں گے۔ اجلاس میں تمام صوبوں کے2،2فوکل پرسنزشرکت کریں گے۔ وزیراعظم پبلک ڈیلیوری یونٹ کے پہلے اجلاس میں عوامی مسائل کےحل کیلئے حکمت عملی طےکی جائے گی اور صوبائی حکومتوں کے فوکل پرسنز تحریری طور پر تجاویز پیش کریں گے۔ صوبائی سطح پر بھی وزیراعظم پبلک ڈیلیوری یونٹ کا فیصلہ کیا جائے گا۔ گزشتہ روز وزیراعظم عمران خان نے عوام کے مسائل کے حل کے لئے اقدام اٹھاتے ہوئے عوامی ڈلیوری یونٹ کے قیام کا فیصلہ کیا تھا، یونٹ کا سربراہ وفاقی سرکار کا افسر ہوگا اور تمام صوبوں کو نمائندگی دی جائے گی، چاروں صوبوں سے 2 ،2 افسر فوکل پرسن کے طور پر شامل ہوں گے۔ سندھ حکومت نے حکومت کے ساتھ انتظامی امور کی سطح پر تعاون کا فیصلہ کیا اور سندھ اور وفاقی حکومت کے مابین تعاون کیلئے 2فوکل پرسن مقرر کرنے کا بھی فیصلہ کیا گیا، اس سلسلے میں سندھ حکومت نے وزیر اعظم سیکریٹریٹ کو 2افسران کے نام ارسال کردیئے۔ افسران وزیراعظم،وفاقی سیکریٹریٹ کے فیصلوں پر عمل کرانے کے پابند ہوں گے۔ comments
