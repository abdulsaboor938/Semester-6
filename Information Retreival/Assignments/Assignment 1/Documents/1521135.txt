<DOCNO>1521135</DOCNO>
<HL>سابق چیئرمین متروکہ وقف املاک کو آج ایف آئی اے کی عدالت میں پیش کیا جائیگا</HL>
<AUTHOR>نوائے وقت</AUTHOR>
<DATELINE> Pakistan 2018-07-11 03:27:35+05</DATELINE>
<TEXT>لاہور (اپنے نامہ نگار سے + خبر نگار) احتساب عدالت نے سابق چیئرمین متروکہ وقف املاک بورڈ آصف ہاشمی کے کیس کی سماعت 30 جولائی تک ملتوی کر دی۔ آصف ہاشمی کے متعلق 3ریفرنسز لاہور کی احتساب عدالتوں میں زیر سماعت ہیں۔ احتساب عدالت نمبر 1 کے جج چوہدری منیر احمد کیس کی سماعت کی۔ آصف ہاشمی کو 14روزہ جوڈیشل ریمانڈ کے بعد جیل سے احتساب عدالت میں پیش کیا گیا۔ نیب لاہور نے عدالت کو بتایا کہ سابق چیئرمین متروکہ وقف املاک بورڈ کی ملی بھگت سے میسرز ہائی لنک میں 1870 ملین کی غیر قانونی انویسٹمنٹ کی گئی۔ دوسری جانب سید آصف ہاشمی آج لاہور کی ایف آئی اے کی عدالت میں پیش ہونگے۔ انہیں کیمپ جیل لاہور سے عدالت لایا جائے گا۔ یاد رہے کہ انکے خلاف ایف آئی اے کی عدالت میں مختلف مقدمات زیر سماعت ہیں۔</TEXT>
