<DOCNO>489724</DOCNO>
<HL>کراچی کی ایک جماعت کے افراد ٹریننگ کیلئے بھجواتاتھا،بھارتی جاسوس</HL>
<AUTHOR>روزنامہ پاکستان</AUTHOR>
<DATELINE> Pakistan 2016-03-25 11:36:03+05</DATELINE>
<TEXT>لاہور(ویب ڈیسک)بلوچستان سے گرفتار ہونیوالے ”را“کے آ فیسر کل بھوشن یادیونے دوران تفتیش کئی انکشافات کیے ،بھارتی جاسوس نے بتایاکہ کراچی کی ایک لسانی اورسیاسی جماعت کے افراد اسکے ذریعے عسکری ٹریننگ کیلئے افغانستان اور بھارت جاتے جبکہ پاکستان میں مختلف مذہبی گروپوں کو بھی اسکے ہی ذریعے فنڈنگ ہوتی تھی۔ مقامی اخبار روزنامہ دنیا کے مطابق بھارتی خفیہ ایجنسی کے گرفتارافسر کے علاوہ اسکے کئی اور ساتھی بھی اس وقت پاکستان میں موجود ہیں جبکہ ‘را’کے ساتھ ساتھ اسرائیل کی ‘موساد’اور دیگر2غیر ملکی خفیہ ایجنسیاں بھی پاکستان کے اندر عدم استحکام پیدا کرنے کیلئے کام کر رہی ہیں،گرفتاربھارتی ایجنٹ سے تفتیش میں یہ انکشاف بھی ہواکہ کئی اہم این جی اوز بھی نہ صرف انکی فنڈنگ پرچل رہی تھیں بلکہ مذہبی فسادات سے لیکر علیحدگی پسند تنظیموں کو فنڈنگ بھی انہی این جی اوز کے ذریعے ہو رہی تھی۔بتایاگیاکہ یہ بھارتی افسردہشتگردوں اورانکے سہولت کاروں کوبھی فنڈنگ کرتارہا۔</TEXT>
