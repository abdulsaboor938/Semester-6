پاکستان میں گیارہ سال بعد ایشین ٹور اوپن گالف چیمپئین شپ کی واپسی
کراچی: پاکستان میں گیارہ سال بعد ایشین ٹور اوپن گالف چیمپئین شپ کا انعقاد کیا جارہا ہے، میگا ایونٹ آج سے کراچی گالف کلب میں شروع ہوگا۔ تفصیلات کے مطابق کراچی گالف کلب میں شروع ہونے والی ایشین ٹور اوپن گالف چیمپیئن شپ میں پاکستان سمیت اٹھارہ ممالک کے ایک سو بیس گالفرز مختلف کیٹیگری کے مقابلوں میں حصہ لے رہے ہیں۔ میگا ایونٹ کی انعامی رقم تین لاکھ ڈالر ہے۔ بھارت کے پروفیشنل گالفروجے سنگھ، ہنی بسیوا اور چراغ کمار بھی ایکشن میں دکھائی دیں گے۔ چیمپیئن شپ کا فائنل چودہ اکتوبر کو ہوگا، جبکہ تمام کھلاڑی میگا ٹائٹل اپنے نام کرنے کے لیے پرعزم ہیں۔ نیول چیف اسٹاف ایشین ٹوراوپن گالف چیمپئن شپ، وائس ایڈمرل کلیم شوکت نے انعامات تقسیم کیے خیال رہے کہ گذشتہ ماہ یو ایم اے چیف آف دی نیول اسٹاف اوپن گالف چیمپیئن شپ کا انعقاد کیا گیا تھا، جس کا ٹائٹل شبیر اقبال نے اپنے نام کیا تھا، ویمنز کیٹیگری میں آنیا فاروق فاتح رہی تھیں۔ وائس ایڈمرل کلیم شوکت نے کامیاب گالفرز میں انعامات تقسیم کیے تھے۔ یاد رہے کہ گذشتہ ماہ کراچی گالف کلب میں نیول چیف اسٹاف ایشین ٹوراوپن گالف چیمپئن شپ چار روز پر مشتمل تھی، جس میں ملک بھر سے چھ سو سے زائد بہترین گالفرز نے مختلف کیٹیگریز میں حصہ لیا تھا۔ comments
