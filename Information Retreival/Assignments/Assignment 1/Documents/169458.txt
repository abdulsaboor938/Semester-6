<DOCNO>169458</DOCNO>
<HL>رواں سا ل خصوصی عدالتوں نے 3ہزار114مقدمات کے فیصلے کیے</HL>
<AUTHOR>روزنامہ پاکستان</AUTHOR>
<DATELINE> Pakistan 2017-12-20 03:24:06+05</DATELINE>
<TEXT>لاہور(نامہ نگار)رواں سال سیشن کورٹ ،جوڈیشل کمپلیکس میں قائم 18سپیشل عدالتوں نے 3ہزار114مقدمات کے فیصلے کئے ،سب سے زیادہ مقدمات کے فیصلے ڈرگ کورٹ نے سنائے اورمجموعی طور پر ملزمان پرایک کروڑ9لاکھ 48ہزار روپے جرمانہ بھی عائد کیا ہے،احتساب عدالت میں جو اہم کیس زیر سماعت رہے ان میں سابق وزیراعظم راجہ پرویز اشرف،ٹرانسفارمر فراڈکیس اورآصف ہاشمی کیس شامل ہیں۔تفصیلات کے مطابق یکم جنوری سے 18دسمبر تک مذکورہ عدالتوں نے یہ فیصلے کئے ہیں۔جوڈیشل کمپلیکس فیز ٹو میں خصوصی عدالتیں کام کر رہی ہیں ،ان 18عدالتوں میں 4ہزار 784مقدمات میں سے سینئر سپیشل جج اینٹی کرپشن نے 2017ء میں 300اوراینٹی کرپشن نمبر دو نے 400 مقدمات کے فیصلے کئے۔بینک جرائم کورٹ نمبر ون میں 153،بینک جرائم نمبر دو نے 120 ،سپیشل جج سنٹرل لاہور نے 600 اورکورٹ نمبردو نے 36 مقدمات کے فیصلے کئے ہیں۔کورٹ نمبر تین نے 200،ڈرگ کورٹ نے 730 نارکوٹکس 265 اوراحتساب عدالت کی 5عدالتوں نے 100 ، صارف عدالت نے 648اورکسٹم عدالت نے 20 مقدمات کے فیصلے کئے ہیں۔احتساب عدالت میں 105 مقدمات کے پیش کئے گئے ۔</TEXT>
