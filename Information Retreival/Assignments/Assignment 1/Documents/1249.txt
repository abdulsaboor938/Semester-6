چمن: افغان فورسز کی فائرنگ، پاک فوج کی بھرپور جوابی کارروائی
چمن: سرحدی باڑ کی تنصیب کے موقع پر افغان فورسز کی جانب سے پاکستانی فورسز پرفائرنگ کی گئی. سیکیورٹی ذرائع کے مطابق افغان فورسز کی فائرنگ پر پاک فوج نے بھرپورجوابی کارروائی کی. واقعے کے بعد صورت حال کشیدہ ہوگئی. سیکیورٹی ہائی الرٹ کر دی گئی، دونوں فورسز میں جھڑپ دو گھنٹے تک جاری رہی. پاک فوج کی بھرپورجوابی کارروائی کے بعد اس وقت افغان سرحد ہر قسم کی آمدورفت کے لئے بند ہے. واضح رہے کہ افغانستان میں بگڑتے حالات کی وجہ سے پاک فوج نے پاک افغان سرحد پر باڑ لگانے کا فیصلہ کیا تھا. مزید پڑھیں: لائن آف کنٹرول پر بھارتی فوج کی فائرنگ، 8 سالہ بچہ زخمی افغان حکومت کی جانب سے اس فیصلہ کا خیرمقدم کیا گیا، البتہ افغان فورسز کی جانب سے فائرنگ کا سلسلہ وقفے وقفے سے جاری ہے. یاد رہے کہ آج لائن آف کنٹرول پر بھارت نے آبادی پربلا اشتعال فائرنگ کی ہے، جس پر آٹھ سالہ بچہ زخمی ہوگیا. پاک فوج کی موثرجوابی کارروائی،بھارتی چیک پوسٹوں کونشانہ بنایا گیا. comments
