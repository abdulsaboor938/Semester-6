فیس بک پر جعلی آئی ڈی بنا کر شہری کو بلیک میل کرنے کا الزام میں پشتو گلوکارہ گرفتار
پشاور : ایف آئی اے نے فیس بک پر جعلی آئی ڈی بنا کر شہری کو بلیک میل کرنے کے الزام میں پشتو گلوکارہ منیبہ شاہ کو گرفتار کرکے سائبر کرائم کے تحت مقدمہ درج کر لیا ہے۔ تفصیلات کے مطابق وفاقی تحقیقاتی ادارے ( ایف آئی اے ) سائبر کرائم سرکل نے پشاور میں کارروائی کرتے ہوئے شہری کو بلیک میل کرنے والی پشتو گلوکارہ اور ڈانسر منیبہ شاہ کو گھر سے گرفتار کیا۔ ایف آئی اے کے مطابق گلوکارہ منیبہ شاہ کے خلاف بلیک میلنگ کی شکایات پر کارروائی کی گئی، ملزمہ نے فیس بک کی جعلی آئی ڈی بنائی ہوئی تھی جس سے لڑکیوں کی تصویریں شیئر کرتی تھی۔ منیبہ شاہ کے خلاف سائبر کرائم ایکٹ کے تحت ایف آئی آر درج کی گئی ہے۔ comments
