نیو کراچی سے لاپتہ ہونے والا بچہ لیاقت آباد سے مل گیا
کراچی : نیوکراچی سے اغواء ہونے والابچہ مل گیا، چھ سالہ حمزہ لیاقت آباد میں ہوٹل کےقریب سےملا، تاہم کوئی گرفتاری عمل میں نہیں آئی۔ تفصیلات کے مطابق نیو کراچی کے علاقے بلال کالونی سے لاپتہ ہونے والا چھ سالہ حمزہ لیاقت آباد میں سندھی ہوٹل کےقریب سے مل گیا۔ اس حوالے سے ایس ایس پی سینٹرل عرفان بلوچ نے صحافیوں کو بتایا کہ اس معاملےمیں کوئی گرفتاری عمل میں نہیں آئی ہے البتہ واقعے کی مزید تحقیقات کی جارہی ہیں۔ ایس ایس پی کے مطابق اغواء کار بچے کوسندھی ہوٹل کے قریب چھوڑ کر فرار ہوئے، یہ بچہ اغواء کاروں کو جانتا ہے، ملزمان کو جلد گرفتار کرلیا جائے گا۔ مزید پڑھیں : چھ سالہ بچہ لاپتہ ، نیو کراچی کاعلاقہ میدان جنگ بن گیا، 6مظاہرین گرفتار واضح رہے کہ بچے کے لاپتہ ہونے پر بلال کالونی کے مکینوں نے حذیفہ کے اغوا کیے جانے پر اہل خانہ کے ساتھ اہل محلہ نے بھی شدیداحتجاج کیا اور ٹائر جلاکر نعرے بازی کی۔ مظاہرین نے پولیس موبائل کا گھیراؤ کیا، دکانوں میں توڑ پھوڑ کی، ٹائرجلاکر سڑک بلاک کردی تھی، صورتحال کو بگڑتا دیکھ کر پولیس اور رینجرز کی بھاری نفری علاقے میں پہنچی اور مظاہرین کو منتشر کرنے کیلئے ہوائی فائرنگ اور لاٹھی چارج کیا، اس دوران ہنگامہ آرائی کے الزام میں چھ افراد کو گرفتار کیا گیا۔  comments
