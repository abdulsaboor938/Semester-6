ایرانی وزیر خارجہ آج سرکاری دورے پر پاکستان پہنچیں گے
اسلام آباد: ایرانی وزیر خارجہ جواد ظریف آج سرکاری دورے پر پاکستان پہنچیں گے، اس دوران اہم ملاقاتیں کی جائیں گی۔ تفصیلات کے مطابق ایران کے وزیر خارجہ جواد ظریف اپنے دورہ پاکستان کے موقع پر شاہ محمود قریشی کے علاوہ وزیر اعظم عمران خان سے بھی ملاقات کریں گے۔ جواد ظریف کی پاکستانی ہم منصب شاہ محمود سے اہم ملاقات ہوگی، پی ٹی آئی حکومت میں آنے کے بعد ایرانی وزیرخارجہ کا دوسرا دورہ پاکستان ہوگا۔ خیال رہے کہ رواں سال اگست میں ایرانی وزیر خارجہ جواد ظریف نے پاکستان کا دورہ کیا تھا۔ وزیر خارجہ کی ایرانی ہم منصب سے ملاقات پاکستان اور ایران کے وزرائے خارجہ کے درمیان ملاقات کے دوران دونوں ممالک کے دیرینہ تعلقات کو فروغ دینے کے عزم کا اعادہ کیا گیا تھا۔ واضح رہے کہ اس موقع پر شاہ محمود قریشی نے کہا تھا کہ نئی حکومت کے قیام کے بعد کسی بھی وزیر خارجہ کا یہ پہلا دورہ ہے۔ ایرانی وزیر خارجہ کی پاکستان آمد پر شکر گزار ہیں۔ ایرانی وزیر خارجہ کا کہنا تھا کہ خطے میں امن و خوشحالی کے لیے مل کر کام کریں گے، پاکستان کے ساتھ برادرانہ تعلقات ہیں، خاص ہمسایہ ملک ہے۔ comments
