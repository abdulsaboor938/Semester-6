افغانستان میں امن کیلئے پاکستان کے ساتھ مل کر کام کرنا چاہتے ہیں: ایلس ویلز
نیویارک: جنوبی ایشیا کے لیے نائب امریکی وزیرخارجہ ایلس ویلز نے کہا ہے کہ امریکا پاک افغان خطے میں استحکام دیکھنا چاہتا ہے، افغانستان میں امن کے لیے پاکستان کے ساتھ مل کر کام کرنا چاہتے ہیں۔ ان خیالات کا اظہار انہوں نے پریس کانفرس کرتے ہوئے کیا، ایلس ویلز کا کہنا تھا کہ پاکستان اور افغانستان میں بہتر تعاون کے خواہشمند ہیں، وزیراعظم عمران خان بھی افغان مفاہمتی عمل کامیاب دیکھنا چاہتے ہیں۔ انہوں نے کہا کہ وزیرخارجہ شاہ محمود قریشی سے تمام معاملات پر بات ہوگی، پاکستان سے مضبوط پارٹنر شپ پر بات کرنا چاہتے ہیں۔ شاہ محمود سے امریکی نمائندہ خصوصی کی ملاقات، افغان معاملے پر تبادلہ خیال جنوبی ایشیا کے لیے نائب امریکی وزیر خارجہ کا مزید کہنا تھا کہ پاکستان کے ساتھ مذاکرات میں افغانستان ترجیحی ایجنڈا ہوگا۔ خیال رہے کہ گذشتہ روز وزیر خارجہ شاہ محمود قریشی سے امریکی نمائندہ خصوصی برائے افغانستان زلمے خلیل نے ملاقات کے دوران افغان مسئلے پر تبادلہ خیال کیا تھا۔ اس موقع پر شاہ محمود نے کہا تھا کہ پاکستان افغانستان کو بہت اہمیت دیتا ہے، افغانستان میں امن پاکستان میں امن و استحکام کے لیے ضروری ہے۔ زلمے خلیل کا کہنا تھا کہ افغان مسئلے کا کوئی فوجی حل نہیں ہے، افغانستان میں امن کے لیے پاکستان سے مل کر کام کرنا چاہتے ہیں۔ comments
