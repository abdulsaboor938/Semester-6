<DOCNO>2211331</DOCNO>
<HL>اللہ کا حق</HL>
<AUTHOR>نوائے وقت</AUTHOR>
<DATELINE> Pakistan 2013-01-23 01:35:44+05</DATELINE>
<TEXT>مکرمی! وہ جو مرشد نے کہا تھا”کارواں کے دل سے احساس زیاں جاتا رہا“ اس لئے آج بھی ہم پر صادق آتا ہے کہ ہم لوگ من مانیوں پر اتر آئے ہیں دکاندار اپنی مرضی کے ریٹ بنا کر جتنے گنا چاہے منافع لے لے ، سی این جی والے اور جو جو بھی ”والے“ ہیں جب چاہیں ہڑتال کر دیں حکومت رٹ کی بات کی جائے تو مغرب زدہ این جی اوز سامنے کھڑی ہوتی ہیں، کوئی کام حوالے کے بغیر نہیں ہوتا کہ .... اب تولوگ بھی پہچانے جاتے ہیں صرف حوالوں سے تیرا بندہ، میرا بندہ، کون خدا کا بندہ ہے عام آدمی کیا کرے اہل حکم اور اہل قلم کس کس کی فریاد سنیں جو سلوک انسان، انسان کے ساتھ کر رہا ہے وہ شاید جانور کے ساتھ بھی نہ کرتا ہو، ناک کان کاٹنے، تیزاب سے جلانے، عورتوں کو برہنہ کر کے سرعام گھمانے، ونی کرنے، بوری بند لاشیں، ٹارگٹ کلنگ، اجتماعی زیادتیوں ، اغوا برائے تاوان، زیادتی کے بعد قتل ،جانوں کو مارنا اپنی جگہ یہ جو دوسروں کے جذبوں کو کچلنا، آرزوﺅں کا خون کرنا، اپنے ہی بھائی کی غیبت کرنا، بہتان لگانا، چوری کرنا، ملاوٹ اور جھوٹ بول کر سودا بیچنا غلط مشورہ دینا، غلط راستہ بتانا، راستوں میں کانٹے بچھانا۔جو آدمی،آدمی کا حق ادا نہیں کر سکتا وہ خدا کا حق کیا ادا کرے گا ترقی بہت ہو رہی ہے، رفتار بہت تیز ہے۔ دوڑ لگی ہے صرف ایک دوسرے پر بالادستی حاصل کرنے کےلئے کہ کبھی زر سے ، کبھی شر سے، کبھی ظلم و تشدد سے جشن کیا کیا کئے اُس نے مجھے نیچا دکھانے کے (عابد کمالوی03334969301)</TEXT>
