<DOCNO>1731656</DOCNO>
<HL>صدر ملتان بار کو گرفتار کر کے پیش کرنے کا حکم وکلانے ہائیکورٹ کا گیٹ توڑ دیا، دھرنا، پتھروا، شیلنگ، متعدد زخمی</HL>
<AUTHOR>نوائے وقت</AUTHOR>
<DATELINE> Pakistan 2017-08-22 04:06:20+05</DATELINE>
<TEXT>لاہور (وقائع نگار خصوصی) چیف جسٹس لاہور ہائی کورٹ منصور علی شاہ کی سربراہی میں پانچ رکنی بنچ نے توہین عدالت کیس میں پیش نہ ہونے پر ملتان ہائیکورٹ بار کے صدر شیر زمان خان قریشی کو گرفتار کر کے آج پیش کرنے کا حکم دے دیا۔ عدالت نے ناقابل ضمانت وارنٹ گرفتاری جاری کرتے ہوئے آر پی او ملتان کو حکم دیا کہ شیر زمان خان قریشی کی آج عدالت میں پیشی کو یقینی بنایا جائے۔ عدالتی حکم کے بعد وکلاءنے کورٹ روم نمبر ایک کی طرف جانے والا گیٹ توڑ ڈالا۔ مال روڈ پر زبردست احتجاج کرتے ہوئے پتھراﺅ کیا۔ ججز گیٹ میں گھسنے پر پولیس اور وکلاءمیں ہاتھا پائی ہوئی۔ پولیس کے آنسو گیس کے شیل لگنے سے وکلاءجبکہ وکلاءکے پتھراﺅ سے پولیس اہلکار زخمی ہو گئے۔ چیف جسٹس منصور علی شاہ کی سربراہی میں پانچ رکنی لارجر بنچ نے توہین عدالت کیس کی سماعت کی۔ ملتان ہائیکورٹ بار کے صدر شیر زمان کے پیش نہ ہونے پر عدالت نے ناقابل ضمانت وارنٹ گرفتاری جاری، ہائی کورٹ رولز اینڈ آرڈر کے تحت شیر زمان قریشی کا لائسنس بھی معطل کر دیا۔ عدالت نے قرار دیا کہ وہ پنجاب کی کسی بھی عدالت میں بطور وکیل پیش نہیں ہوسکتے۔ عدالت نے لاہور ہائیکورٹ بار کے سیکرٹری عامر سعید راں کی جانب سے معاملہ مصالحتی کمیٹی کے پاس بھجوانے کی درخواست مسترد کر دی۔ عدالت نے ریمارکس میں کہا کہ توہین عدالت کے معاملے کو مصالحتی کمیٹی کے سپرد نہیں کیا جا سکتا۔ عدالتی فیصلے کے بعد وکلاءچیف جسٹس کے خلاف نعرے بازی کرتے ہوئے کورٹ روم نمبر ایک کی طرف بڑھے اور ڈیوڑھی میں موجود دروازہ توڑ ڈالا۔ وکلاءنعرے بازی کرتے ہوئے مال روڈ پر جا پہنچے اور ججز گیٹ کو دھکے مار کر کھول دیا۔ واک تھرو گیٹ بھی گرا دیا گیا جبکہ ڈیوٹی پر موجود ایک پولیس اہلکار کو بھی تشدد کا نشانہ بنا دیا۔ جس پر سکیورٹی پر مامور پولیس اہلکاروں اور وکلاءکے درمیان ہاتھا پائی مار کٹائی تک جاپہنچی۔ وکلاءکے پتھراﺅ کے جواب میں پولیس کی جانب سے آنسو گیس اور واٹر کینن کا آزاد انہ استعمال ہوا۔ جی پی او چوک مال روڈ میدان جنگ بن گیا۔ جس کے نتیجے میں راہ گیر اور وکلاءآنسو گیس کی زد میں آگئے۔ مشتعل وکلاء نے سکیورٹی پر تعینات ایک کانسٹیبل کو بھی یرغمال بنا لیا، جس پر سینئر وکلاءنے مداخلت کی تو کانسٹیبل کی جان چھوٹی۔ چند وکیل آنسو گیس کی شدت سے بے ہوش بھی ہوئے۔ اس کے بعد وکلاءنے جی پی او چوک میں جا کر دھرنا دے دیا۔ آنسو گیس کی شیلنگ سے لاہور ہائیکورٹ بار کے سیکرٹری عامر سعید راں اور فنانس سیکرٹری ظہیر بٹ کے علاوہ متعدد وکلاءشیلنگ سے زخمی ہو گئے۔ جنہیں ایمبولینسوں میں ڈال کر میو ہسپتال منتقل کر دیا گیا۔ سماعت سے قبل ہائیکورٹ میں رینجرز بھی تعینات کی گئی تھی۔ پولیس کے اٹھارہ اضافی دستے سکیورٹی پر مامور کیے گئے اور دو دستے چیف جسٹس کی عدالت کے باہر تعینات تھے۔ سماعت سے قبل ہی ملتان بار کے صدر شیر زمان کی حمایت میں دیگراضلاع سے بھی وکلاءہائیکورٹ میں جمع ہوگئے تھے۔ اور سماعت سے قبل وکلاءنے جی پی او چوک پر نعرے بازی شروع کر دی تھی۔ عدالت کے رو برو ملتان ہائی کورٹ بار کے سیکرٹری قیصر کاظمی پیش ہوئے۔ عدالت نے سیکرٹری ملتان ہائی کورٹ بار کو آج دوبارہ طلبی کے نوٹس جاری کر دیئے۔ علاوہ ازیں ادھر چیف جسٹس نے اس واقعہ کی رپورٹ طلب کر لی۔ جبکہ وکلاءنے اس واقعہ کے خلاف ہڑتال کی کال دے دی ہے۔ آئی اےن پی کے مطابق چیف جسٹس آف پاکستان میاں ثاقب نثار سے چیف جسٹس لاہور ہائیکورٹ منصور علی شاہ نے ملاقات کی اور وکلا کے احتجاج اور ہنگامہ آرائی سے متعلق آگاہ کیا۔ لاہور ہائیکورٹ بار کے صدر چودھری ذوالفقار نے بتایاکہ پاکستان بار کونسل، پنجاب بار، سپریم کورٹ اور لاہور ہائی کورٹ بار کی طرف سے آج مکمل ہڑتال کی جائے گی۔ اس سلسلے میں جنرل ہاﺅس اجلاس بھی ہو گا۔ لاہور ٹیکس بار نے بھی آج ہڑتال کا اعلان کیا ہے۔ ملتان میں گرفتاری کیلئے پولیس کو آتا دیکھ کر ہائیکورٹ بار ملتان کے صدر شیر زمان قریشی موٹرسائیکل پر بیٹھ کر فرار ہوگئے۔ عدالت کے حکم پر سی پی او ملتان چوہدری سلیم کی قیادت میں پولیس کی بھاری نفری شیر زمان قریشی کو گرفتار کرنے ان کے چیمبر پہنچی تو پولیس کو آتا دیکھ کر ساتھی وکیلوں نے صدر ہائیکورٹ بار کو موٹرسائیکل پر بٹھا کر فرار کروا دیا۔ وکلاءرہنماﺅں نے کہا کہ شیر زمان قریشی کو گرفتار کیا گیا تو وکلاءاجتماعی گرفتاری دیں گے۔ بورے والا میں وکلاءنے بار روم مےں احتجاج کیا۔ صدر بار جاوےد شاہےن نے خطاب میں کہا کہ وکلاءاور بار عزت وقار پر کوئی سمجھوتہ اور دو رائے نہےں ہو سکتی۔ ڈسڑکٹ بارگوجرانوالہ کے جنرل ہاﺅس ہنگامی اجلاس کی صدارت چوہدری نصراللہ گلِ نے کی نظامت کے فرائض سیکرٹری بار رانا سر بلند خاں نے سرانجام دیئے اجلاس کے بعد ریلی بھی نکالی گئی اور احتجاج بھی کیا گیا۔ سیالکوٹ میں وکلانے ضلع کچہری میں مظاہرہ کیا۔ ڈی جی خان میں کمشنر آفس گیٹ تک ریلی نکالی گئی۔ بنگانہ کے وکلا نے صدر بار رائے اکرم کی قیادت میں ریلی نکالی اور 2 روز تک عدالتوں کے بائیکاٹ کا اعلان کیا۔ ادھر اٹارنی جنرل اشتراوصاف نے لاہور ہائی کورٹ واقعہ پر افسوس کا اظہار کرتے ہوئے وکلا رہنماﺅں سے تحمل کی اپیل کی ہے۔ جسٹس (ر) شائق عثمانی اور دیگر معروف ماہرین قانون نے کہا ہے کہ عدالتی فیصلوں کے خلاف وکلا کا احتجاج بہت افسوسناک ہے۔ رجسٹرار لاہور ہائیکورٹ خورشید انور رضوی نے وضاحت کی ہے کہ قانون نافذ کرنے والے کسی ادارے نے لاہور ہائی کورٹ کی عمارت سے باہر نکل کر کوئی ایکشن نہیں لیا بلکہ صرف ادارے کے وقار اور عمارت کا اندر رہتے ہوئے تحفظ کیا۔ شیخوپورہ میں وکلا کی ریلی ضلع کچہری کا چکر لگا کر بار روم پر اختتام پذیر ہوئی ریلی کی قیادت صدر بار میاں عبدالسعید، جنرل سیکرٹری میاں لیاقت نے کی۔ رانا زاہد خاں، طاہر شہزاد کمبوہ، چودھری کامران ذوالفقار ورک، چودھری خرم ریاض کاہلوں، تنویر احسن ورک، رانا اقبال سمیت وکلاءکی بڑی تعداد نے شرکت کی۔ ڈسٹرکٹ بار نے آج صبح10 بجے احاطہ ڈپٹی کمشنر آفس سے ریلی نکالنے کا اعلان کیا ہے۔ لا ہور ہا ئیکو رٹ کے باہر وکلاءکے ساتھ پیش آنے والے روز واقعہ کے خلاف سندھ بار کو نسل نے سندھ بھر میںہٹرتال کی کا ل دے دی ۔ لا ہور ہا ئیکو رٹ کے باہر پیش آنے والے خلاف سندھ با ر کو نسل نے صو بہ بھر کی با ر کو نسلز نے منگل کے روز ہڑتال کی اپیل کی ہے جس کے بعد کراچی با ر ہا ئیکو رٹ بار اور ملیر با ر نے بھی اس کی تو ثیق کر دی منگل کے روز وکلا احتجا جاً عدالتو ں میںپیش نہیں ہو ں گے جبکہ احتجا جی جنرل با ڈی اجلا س بھی منعقد کئے جائیں گے ڈسٹرکٹ با ر ایسوسی ایشن حید ر آباد نے لا ہو، ملتان ، ہائی کو رٹ با ر ایسوسی ایشن کے صدر شیر زما ن کے وارنٹ گر فتاری جار ی کئے جا نے اور لا ہور میں وکلا ءپر تشدد کے خلاف حید ر آباد پر یس کلب کے سا منے احتجا جی مظاہر ہ کیا گیا ۔ اس مو قع پر ایڈووکیٹ فضل قادر میمن کے لغاری ، مبارک علی ، سر مد چانڈیو اور دیگر وکلا ءنے خطاب کر تے ہو ئے لا ہور میں وکلاءپر تشدد اور ایڈووکیٹ شیرزما ن کے وارنٹ گرفتاری جاری کئے جا نے کے خلاف احتجا ج کیا ۔</TEXT>
