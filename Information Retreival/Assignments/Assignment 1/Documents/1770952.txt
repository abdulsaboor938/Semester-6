<DOCNO>1770952</DOCNO>
<HL>ایف آئی اے نے 7 انسانی سمگلر گرفتار کر لئے</HL>
<AUTHOR>نوائے وقت</AUTHOR>
<DATELINE> Pakistan 2017-06-01 06:53:48+05</DATELINE>
<TEXT>لاہور (خبر نگار) ایف آئی اے نے 7 بدنام انسانی سمگلروں کو گرفتار کر لیا، بتایا گیا ہے کہ ڈپٹی ڈائریکٹر خالد انیس کے احکامات پر مختلف مقامات پر ٹیموں نے چھاپہ مار کر لینڈ روٹ ایجنٹ افضال احمد عرف عباس، ندیم عباس اور انار خان کو گرفتار کر لیا جبکہ انتہائی مطلوب انسانی سمگلر اور اشتہاری ملزم محمد لطیف اور امجد حسین کو بھی گرفتار کر لیا گیا، علاوہ ازیں انسانی سمگلر محمد شریف کو گرفتار کر کے اس کے قبضہ سے 4 پاسپورٹ برآمد کر لئے۔</TEXT>
