<DOCNO>1436518</DOCNO>
<HL>برطانوی پیڈو فائلز آن لائن ابیوز کیلئے غریب ملکوں کے بچوں کو نشانہ بناتے ہیں</HL>
<AUTHOR>روزنامہ جنگ</AUTHOR>
<DATELINE> Pakistan 2018-10-10 05:10:00+05</DATELINE>
<TEXT>لندن (نیوز ڈیسک)برطانوی پیڈوفائلز آن لائن ابیوز کےلئے غریب ملکوںمیںبچوں کو نشانہ بناتے ہیں۔ نیشنل کرائم ایجنسی نے لائیو سٹریمنگ اور ٹیکنالوجی کی دوسری ترقی سے درپیش خطرے سے تحفظ کیلئے چیلنج کی وارننگ دے دی۔ قوم کی ٹاپ لاء انفورسمنٹ ایجنسی نے کہا ہے کہ ہزاروں برطانوی شہریوں کی جانب سے جو آن لائن پر بچوں کے لئے جنسی خطرہ ہیں غریب اور جنگ زدہ ملکوں میں شکار ڈھونڈنے میںاضافہ ہورہا ہے۔ فلپائن غیرملکی خریداروں کے لئے چائلڈابیوز ایمجری اور لائیو سٹریمنگ کیلئے کمرشل حب کے طور پر تسلیم کیا گیا ہے جبکہ کینیا، کمبوڈیا، ویت نام، تھائی لینڈ اور دوسرے ملکوںمیں بچے زیادہ خطرے میں ہیںکیونکہ براڈبینڈرسائی اور فری ان کرپٹڈ ٹیکنالوجی دنیا بھر میں پھیل چکی ہے۔ نیشنل کرائم ایجنسی کے آن لائن پر بچوں کے جنسی استحصال کے ماہر روب جونز نے کہا ہے کہ ترقی پذیر ممالک میں تحفظ کی صلاحیتیں جدید ٹیکنالوجیز کا مقابلہ نہیںکرسکتیں اس لئے بچوں کے لئے خطرہ بڑھ رہا ہے اور امکان ہے کہ اس میں اضافہ ہوتا رہے گا۔ انہوںنے کہا ہے کہ ہم نے اندازہ لگایا ہے کہ 80ہزار برطانوی باشندوںسے آن لائن پر بچوں کو خطرہ ہے ان بچوں کی تعداد کا اندازہ نہیںلگایا جاسکتا، تاہم اگر یہاںہزاروں ممکنہ پیڈوفائلز ہیں دنیا بھر کے ملکوںمیںبچوں کو کہیں اور امریکہ، کینیڈا اور یورپ بھر سے نشانہ بنایا جائے گا۔ یوروپول نے لائیو سٹریمنگ کو جس کیلئے مغربی باشندے ادائیگی کرتے ہیں اور ہدایت دیتے ہیں بچوں کے عالمی استحصال کے لئے کلیدی خطرہ قرار دیا ہے۔ پچھلے عشرے میں فلپائن لائیو سٹریمڈ چائلڈ ابیوز کے لئے کمرشل حب بن چکا ہےجہاں ویب کام فوٹیج کے لئے ہزاروںمیل دور کے خریدار رقم ادا کرتے ہیں اور سہولیات فراہم کرتے ہیں۔ بہت سارے بچوں کے ساتھ خود ان خاندان یا پڑوسی زیادتی کرتے ہیں جیسے غیرملکی سمارٹ فون، ٹیبلٹ یا لیپ ٹاپ پر دیکھنےکے لئے ادائیگی کرتے ہیں بچوں کے تحفظ کے ماہرین وارننگ دے رہے ہیں کہ منافع والے ماڈل کی دوسرے ملکوںمیںنقل کی جارہی ہے۔ بچوں کے تحفظ کی ڈچ آرگنائزیشن ٹیرڈیس ہومس کے ترجمان جوس ڈی وڈ نے کہا ہے کہ کسی بھی ملک سے جہاں سمارٹ فون کا استعمال زیادہ ہو اور گمنام رہ کر رقم ٹرانسفر کرنے کی آسانی ہو اور جہاںغربت زیادہ ہو بچوں کو زیادہ تلاش کیا جائے گا۔ انہوںنے کہا کہ ہم نے کینیا میںکام کیا ہے جہاںہمیںپتہ چلا کہ وہاں بچوں سے زیادتی کے لئے کمرشلائزڈ لائیو سٹریمنگ کا مسئلہ تیزی سے بڑھ رہا ہے ہم کمبوڈیا میںبھی مسئلے کا اندازہ لگانے کی کوشش کررہے ہیں۔ وہاں غیرملکی بچوں کے ملوث ہونے کے ساتھ سائبر کرائمز کے لئے برطانوی شہریوں کے خلاف متعدد قانونی کارروائیاں ہوئی ہیں۔ گزشتہ سال ڈیوون کے 39سالہ شخص ایلین چارلوڈ کو 18سال کی سزائے قید ہوئی ہے۔ ثابت ہوگیا تھا کہ اس نے فلپائن میں 46مختلف بچوںکے ساتھ زیادتی کی، 100گھنٹے سے زائد کی ریکارڈ شدہ فوٹیج کے لئے 33ہزار پونڈ ادا کئے تھے۔ فلپائن حکومت کو زیادتی کے ذمہ داروں کو گرفتار کرنے اور کچھ متاثرین کی بازیابی میں تین سال لگے۔ بچوں کی اسمگلنگ روکنے والی ایک چیریٹی ایوری چائلڈ پروٹیکٹیڈ اگینسٹ ٹریفکنگ کی برطانوی شاخ نے کہا ہے کہ این سی اے جیسی ایجنسیوں کو مدد دینے کے لئے وسائل فراہم کئے جائیں۔این سی اے نے کہا ہے کہ ٹیکنالوجی کمپنیوںکو اپنے پلیٹ فارم کو بچوں کے خلاف جرائم روکنے میںاپنے پلیٹ فارمز کو نہ ہونے دینے کے لئے سرگرم ہونا چاہئے۔ لائیو سٹریمنگ کے یہ جرائم ٹیکنالوجی کے باعث جرم کرنے کے قابل بناتے ہیں فون رکھنے والا کوئی بھی شخص یہ جرم کرسکتا ہے۔</TEXT>
