ڈیم فنڈ: سعودی عرب میں مقیم پاکستانیوں نے خطیر رقم عطیہ کردی
ریاض: سعودی عرب میں مقیم پاکستانیوں نے ڈیم فنڈ میں 6 کروڑ 20 لاکھ روپے کی خطیر رقم عطیہ کر کے قومی فریضے میں اپنا حصہ ڈال دیا۔ تفصیلات کے مطابق وزارتِ خارجہ کی جانب سے سعودی عرب میں مقیم دیامیر بھاشا اور مہمند ڈیموں کی تعمیر میں پاکستانیوں سے حصہ ڈالنے کی ایپل کی گئی تھی۔ ریاض میں موجود سفارت خانے کے حکام نے سعودی عرب میں مقیم پاکستانیوں سے ایک روز قبل اپیل کی کہ وہ ڈیموں کی تعمیر میں حصہ لیں جس کے بعد صرف چوبیس گھنٹے کے اندر چار لاکھ 65 ہزار 2 سو امریکی ڈالر جمع ہوئے جو پاکستانی کرنسی کے حساب سے 6 کروڑ بیس لاکھ روپے بنتے ہیں۔ گزشتہ دنوں وزیراعظم عمران خان کے ساتھ سعودی عرب کے دورے پر گئے وزیر خارجہ شاہ محمود قریشی نے ریاض میں موجود پاکستانی سفارت خانے کی تقریب میں شرکت کی، اس دوران حکام نے انہیں پاکستانیوں کی جانب سے عطیہ کی گئی رقم کا چیک پیش کیا۔  دوسری جانب کینڈا میں مقیم پاکستانیوں نے بھی سفارت خانے میں منعقد ہونے والی تقریب میں ایک لاکھ کینڈین ڈالر کی رقم ڈیموں کی تعمیر کے لیےعطیہ کی۔ دیامربھاشا اور مہمند ڈیم کی تعمیر کے لیے قائم فنڈ میں اب تک اسٹیٹ بینک و دیگر و نجی بینکوں سمیت دیگر سرکاری و پرائیوٹ اداروں کے ملازمین اور عوام نے کروڑوں روپے عطیہ کیے جس کا سلسلہ تاحال جاری ہے۔ مزید پڑھیں: عمر رسیدہ خاتون نے ڈیم فنڈ میں پینشن کی رقم عطیہ کردی سپریم کورٹ آف پاکستان کی ویب سائٹ پر 25 اکتوبر تک کے جاری ہونے والے اعداد و شمار کے مطابق پاکستانیوں نے فراخ دلی کا مظاہرہ کرتے ہوئے ڈیبٹ اور کریڈٹ کارڈ کے ذریعے ڈیم فنڈ میں اب تک چھ ارب بانوے کروڑ ستاون لاکھ چھبیس ہزار 280 روپے عطیہ کیے۔  سپریم کورٹ کی جانب سے قائم کیے جانے والے ڈیم فنڈ میں اب تک پاک فوج کی جانب سے سب سے زیادہ 58 کروڑ سے زائد کی رقم جمع کرائی گئی جبکہ اے آر وائی کے سی ای او سلمان اقبال نے بھی ایک لاکھ ڈالر کی خطیر رقم عطیہ کی۔ ڈیم فنڈ کھولنے کا حکم یاد رہے کہ 6 جولائی کو کالا باغ ڈیم کی تعمیر سے متعلق ہونے والی سماعت میں چیف جسٹس آف پاکستان نے پانی کی قلت کو دور کرنے کے لیے فوری طور پر دیامیر بھاشا اور مہمند ڈیموں کی تعمیر کے احکامات اور فنڈز قائم کرنے کا حکم بھی جاری کیا تھا۔ چیف جسٹس آف پاکستان کی ہدایت پر کھولے جانے والے ڈیم فنڈ میں ہر پاکستانی اپنی استطاعت کے مطابق حصہ لے رہا ہے جبکہ بہت سے صارفین موبائل میسج کے ذریعے 10 روپے کی رقم بھی عطیہ کررہے ہیں۔ مزید پڑھیں: ڈیم فنڈ : سی ای او اے آر وائی سلمان اقبال نے ایک لاکھ ڈالرکا چیک چیف جسٹس کو پیش کردیا یہ بھی پڑھیں: پیرس میں ڈیم فنڈ ریزنگ تقریب: اوورسیز پاکستانیوں نے دو لاکھ یورو چندہ دیا فنانس ڈویژن نے ایک قدم مزید اور بڑھاتے ہوئے دیامربھاشا ڈیم فنڈز قائم کرنے کیلئے مختلف اداروں کو خط ارسال کیا تھا، جس میں آڈیٹر جنرل، کنٹرولرجنرل اکاؤنٹس، اکاؤنٹنٹ جنرل پاکستان اور دیگر اداروں کے حکام سے لوگوں کی رقوم اسٹیٹ بینک اورنیشنل بینک کی برانچزمیں جمع کرانے کا انتظامات کے حوالے سے اقدامات کرنے کا کہا گیا تھا۔ سیکیورٹی ایکسچینج آف پاکستان نے ڈیمز کی تعمیر کے حوالے سے 14 جولائی کو اہم فیصلہ کرتے ہوئے سرکلر جاری کیا تھا جس میں تمام رجسٹرڈ کمپنیوں کو کمرشل سماجی ذمہ داری کے تحت ڈیموں کی تعمیر میں عطیات دینے کی ہدایت کی گئی تھی۔ دیامربھاشا اورمہمند ڈیم کی تعمیر کے لیے قائم فنڈ میں اب اسٹیٹ بینک و دیگر و نجی بینکوں سمیت دیگر سرکاری و پرائیوٹ اداروں کے ملازمین اور عوام نے کروڑوں روپے عطیہ کیے جس کا سلسلہ جاری ہے۔ comments
