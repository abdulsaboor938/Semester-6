<DOCNO>708698</DOCNO>
<HL>عالمی یوم انسداد تمباکو نوشی کے حوالے سے ٹاؤ ن ہال میں اہم سیمینار</HL>
<AUTHOR>روزنامہ پاکستان</AUTHOR>
<DATELINE> Pakistan 2014-05-31 23:58:57+05</DATELINE>
<TEXT>لاہور(سٹاف رپورٹر)عالمی یوم انسداد تمباکو نوشی کے حوالے سے ایک اہم سیمینار ٹاؤن ہال میں محکمہ سوشل ویلفئیر کی جانب سے منعقد کیا گیا سیمینار میں ڈی سی او ڈاکٹر احمد جاوید قاضی ، صوبائی پارلیمانی سیکرٹری برائے صحت ایم پی اے خواجہ عمران نذیر ، ڈی جی سوشل ویلفئیر چودھری اقبال،ڈی او (سی) صاحبزادی وسیمہ عمر، ڈائریکٹر پروگرام حافظ محمد اکرم ، ڈی او سوشل ویلفئیرفیض نعیم وڑائچ نے بطور مہمان خصوصی شرکت کی جبکہ سیمینار میں مختلف طبقہ ہائے زندگی سے تعلق رکھنے والے سینکڑوں افراد اور تمباکو نوشی پر کام کرنے والی این جی اوز کے نمائندگان نے شرکت کی سیمینار میں شرکاء کو تمباکو نوشی کے حوالے سے ملٹی میڈیا پر تفصیلی معلومات فراہم کی گئیں اور شرکاء کو تمباکو نوشی سے انسانی زندگی تباہی ارد گرد ماحول کی آلودگی اور اردگرد بیٹھے افراد کو پیش آنے والے نقصانات کے بارے میں تفصیلی بریفنگ دی گئی۔ اس موقع پر مہمان گرامی ڈی سی او لاہور ڈاکٹر احمد جاوید قاضی ، ایم پی اے خواجہ عمران نذیراور ڈی جی سوشل ویلفئیر نے خطاب کرتے ہوئے کہا کہ تمباکو نوشی نے کئی زندگیوں کو تباہ و برباد کر دیا ہے اور اس کی وجہ سے کئی خاندانوں کی زندگیاں تباہ وہ برباد ہو چکی ہیں انہوں نے کہا کہ اگر ہم تمباکو نوشی سے اجتناب کرنا شروع کر دیں تو ایک وقت آئے گا کہ تمباکو نوشی کا خاتمہ ہو جائے گا انہوں نے خواتین شرکاء پر زور دیتے ہوئے کہا کہ وہ تمباکو نوشی کے خلاف ایمبیسڈر کے طور پر کام کریں اور اپنے گھروں میں موجود مرد حضرات کو تمباکو نوشی سے اجتناب کروائیں۔</TEXT>
