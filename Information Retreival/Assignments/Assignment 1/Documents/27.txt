نیب نے حمزہ شہباز اور سلمان شہباز کو کل طلب کر لیا
لاہور: نیب نے سابق وزیر اعلیٰ پنجاب کے صاحب زادوں حمزہ شہباز اور سلمان شہباز کو کل طلب کر لیا. تفصیلات کے مطابق آمدن سے زائد اثاثوں کے کیس میں نیب نے دونوں بھائیوں کو طلب کیا ہے، جہاں تفتیشی ٹیم ان سے سوالات کرے گی. دوسری جانب لاہور ہائیکورٹ نے حمزہ شہباز کی تیرہ نومبرتک حفاظتی ضمانت منظور کرلی ہے. عدالت کی جانب سے حمزہ شہباز کو 3 مقدمات میں 10،10 لاکھ کے 2 مچلکے جمع کرانے کا حکم دیا ہے. حمزہ شہباز کا کہنا تھا کہ ان پر کرپشن کےالزامات ثابت نہیں ہوئے اور انھیں سیاسی نوعیت کےمقدمے میں گرفتار کیے جانے کا خدشہ ہے. مزید پڑھیں: حمزہ اور سلمان شہبازنے نیب احکامات کی دھجیاں اڑا دیں، طلبی کے باوجود پیش نہ ہوئے یاد رہے کہ گذشتہ دنوں سلمان شہبازنیب حکام کو بتائے بغیر لندن جا چکے ہیں، اب نیب حکام کی جانب سے دونوں بھائیوں کوکل طلب کیا گیا ہے. یاد رہے کہ نیب کی جانب سے دونوں بھائیوں کو 30 اکتوبر کو بھی طلب کیا گیا تھا، مگر حمزہ شہباز، سلمان شہباز نیب ٹیم کے سامنے پیش نہیں ہوئے، شریف خاندان کے دونوں بھائیوں پر سرکاری خزانے کے غیر قانونی استعمال کا الزام ہے۔ comments
