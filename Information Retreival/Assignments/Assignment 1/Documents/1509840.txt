<DOCNO>1509840</DOCNO>
<HL>انسانی اسمگلنگ ختم کرنے میں پاکستان کی مدد جاری رکھی جائے گی: یو این او ڈی سی</HL>
<AUTHOR>نوائے وقت</AUTHOR>
<DATELINE> Pakistan 2018-07-30 01:44:30+05</DATELINE>
<TEXT>اسلام آباد (آئی این پی)پاکستان میں یو این او ڈی سی کے کنٹری نمائندے مسٹر سیزر گیڈز نے انسانی سمگلنگ کے متاثرین سے اظہار یکجہتی کرتے ہوئے اس پر قابو پانے کے لئے حکومت پاکستان کے اٹھائے گئے اقدامات کی حوصلہ افزائی کی اور کہا کہ کو پاک پراسیکیوٹرز اور تفتیشی افسران کیلئے کئے گئے خصوصی نصاب اور آپریشنل سازو سامان کی فراہمی کے ذریعے قانون نافذ کرنے والے اداروں کے اہلکاروں کی صلاحیتوں کی تعمیر کیلئے پاکستان کو تکنیکی مدد فراہم کررہا ہے،یو این او ڈی سی انسانی تجارت کو ختم کرنے کے حل کے ساتھ حکومت پا کستان کی مدد جاری رکھے گا۔ تفصیلات کے مطابق انسانی سمگلنگ کے خلاف عالمی دن ہر سال 30جولائی کو منایا جاتا ہے جو انسانی سمگلنگ کے متاثرین کے ساتھ اظہار یکہتی اور انسانی سمگلنگ کے گھنائونے جرم کو کچلنے کے لئے حکومتوںکی طرف سے اٹھائے گئے ٹھوس اقدامات کی حوصلہ افزائی کرتا ہے پاکستان میں ہر سال ہزاروں مرد‘ خواتین اور بچے انسانی سمگلنگ کے نیٹ ورک کا شکار بن جاتے ہیں حکومت پاکستان نے کئی سالوں میں واضح بہتری دکھائی ہے لیکن ابھی بہت کچھ کرنے کی ضرورت ہے۔ اس سال اقوام متحدہ دفتر برائے منشیات و جرائم ( یو این او ڈی سی) کی کوششوں سے پاکستان انسانی سمگلنگ کے خلاف قانون بنانے کے قابل ہوا۔ نجامع قانون کی منظوری کے ساتھ انسانی سمگلنگ کی روک تھام اور کنٹرول کو منسوخ کردیا گیا ہے۔ نیا ٹی آئی پی قانون متاثرین کو خاص طور پر تحفظ فراہم کرتا ہے اور غیر مجرم قرار دیا ہے اور خاص طور پر خواتین اور بچوں کے معاملے میں مجرمان کو سخت سزا دیتا ہے۔ پاکستان میں یو این او ڈی سی کے کنٹری نمائندے مسٹر سیزر گیڈز نے انسانی سمگلنگ کے متاثرین سے اظہار یکجہتی کیا اور اس پر قابو پانے کے لئے حکومت پاکستان کے اٹھائے گئے اقدامات کی حوصلہ افزائی کی۔ یو این او ڈی سی</TEXT>
