آشیانہ اقبال اسکینڈل: احد چیمہ اور فواد حسن فواد نے تمام ملبہ شہباز شریف پر ڈال دیا
لاہور: آشیانہ اقبال اسکینڈل کیس میں گرفتار احد چیمہ اور فواد حسن فواد نے تمام ملبہ شہباز شریف پر ڈال دیا۔ تفصیلات کے مطابق آشیانہ اقبال اسکینڈل کیس میں گرفتار احد چیمہ اور فواد حسن فواد نے تمام ملبہ شہباز شریف پر ڈال دیا، ذرائع کے مطابق فواد حسن فواد وعدہ معاف گواہ بن گئے انہوں نے کہا کہ جو کچھ کیا شہباز شریف کے کہنے پر کیا۔ ذرائع کے مطابق نیب نے سابق وزیراعلیٰ پنجاب شہباز شریف اور فواد حسن فواد کا آمنے سامنے مکالمہ بھی کرایا تھا، احد چیمہ نے بھی تمام ملبہ شہباز شریف پر ڈال دیا تھا۔ ذرائع کے مطابق اپوزیشن لیڈر قومی اسمبلی شہباز شریف کی گرفتاری کے بعد آشیانہ ہاؤسنگ اسکیم کرپشن اسکینڈل میں مزید گرفتاریاں بھی متوقع ہیں۔ دوسری جانب سابق وزیراعلیٰ شہباز شریف پر الزامات کی تفصیلات سامنے آگئی ہیں، شہباز شریف نے غیرقانونی طور پر آشیانہ کیس ایل ڈی اے کے سپرد کیا، پیراگون کنٹریکٹ ملنے پر ایل ڈی اے سے کیس واپس پی ایل ڈی سی کو دیا گیا۔ ذرائع کے مطابق پراجیکٹ کو پی پی موڈ میں ڈالنے کا غیرقانونی حکم دیا، اس ضم نمیں پی ایل ڈی سی ہی قانونی طور پر فیصلے کا اختیار رکھتا تھا، 2013 میں بھی شہباز شریف کے حکم پر لطیف سنز کا کنٹریکٹ خلاف قانون ختم کیا گیا۔ واضح رہے کہ سابق وزیر اعلیٰ پنجاب شہباز شریف کو صاف پانی اسکینڈل کی تحقیقات کے لیے نیب میں پیشی کے لیے آئے تھے اور انہیں آشیانہ کمپنی کیس میں کرپشن کے الزامات میں حراست میں لے لیا گیا ہے۔ نیب کے ترجمان کا کہنا تھا کہ شہباز شریف کی گرفتاری آشیانہ ہاؤس اسکینڈل میں غیرقانونی ٹھیکے دینے پر عمل میں آئی ہے کل انہیں عدالت میں پیش کیا جائے گا۔ comments
