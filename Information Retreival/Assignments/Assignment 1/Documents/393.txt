مودی سرکار نے دلی کو بھی مقبوضہ کشمیر بنا دیا، حکومت مخالف مظاہرے پر پولیس ٹوٹ پڑی
دلی: مودی سرکار باز نہ آئی، بھارتی دارالحکومت کو بھی مقبوضہ کشمیر بنا دیا، حکومتی اقدامات کے خلاف احتجاج کرنے والوں پر پولیس ٹوٹ پڑی۔ تفصیلات کے مطابق بھارت میں سی بی آئی چیف کو عہدے سے ہٹانے پر اپوزیشن جماعت کانگریس احتجاج کررہی تھی کہ اچانک پولیس نے لاٹھی چارج شروع کردیا۔ پولیس کانگریس مظاہرین پر ٹوٹ پڑی، اس دوران مظاہرے میں شامل راہول گاندھی سمیت متعدد رہنماؤں کو حراست میں لیا تاہم بعد میں رہا کردیا گیا۔ اپوزیشن کی دیگر جماعتیں بھی سی بی آئی چیف کو ہٹانے پر احتجاج کررہی تھیں۔ لودھی کالونی پولیس اسٹیشن سے باہر آنے کے بعد راہول گاندھی نے کہا کہ وزیر اعظم بھاگ سکتے ہیں، چھپ سکتے ہیں، لیکن بالآخر سچ سامنے آکر رہے گا، سی بی آئی چیف کو ہٹانے سے کوئی فائدہ نہیں ہوگا۔ راہول گاندھی کا کہنا تھا وزیراعظم مودی کرپٹ ہیں، وہ سچ سے بھاگ سکتےہیں، اسے چھپانہیں سکتے، سی بی آئی ڈائریکٹر کی تبدیلی مودی نے ڈر کے سبب کی۔ کانگریس کی جانب سے بھارت کے مختلف شہروں بھی مظاہرے کیے گئے جن میں نئی دلی، لکھنو، جےپور، چندی گڑھ، تلنگانہ شامل ہے۔ نئی دلی میں کانگریس کی جانب سے احتجاج کی قیادت راہول گاندھی کررہے تھے۔ comments
