عمران خان قدم بڑھائیں، ہم آپ کے ساتھ ہیں: بلاول بھٹو
اسلام آباد: قومی اسمبلی میں آج بھی ایک دھواں دار سیشن کا انعقاد ہوا ، اجلاس میں پیپلز پارٹی کے چیئرمین بلاول بھٹو کا کہنا تھا کہ ہم چاہتے ہیں کہ عمران خان بطور وزیراعظم اپنا کردار ادا کریں۔ تفصیلات کے مطابق ملک کی مجموعی صورتحال پر آج دوسرےروز بھی قومی اسمبلی کا اجلاس جاری ہے، اجلاس میں بلاول بھٹو کا کہنا تھا کہ ہم جمہوریت ، قانون اور انصاف کی حکمرانی کے ساتھ ہیں۔ ان کا کہنا تھا کہ موجودہ صورتحال میں مشترکہ حکمتِ عملی کی ضرورت ہے ، چیلنجز کا مقابلہ مل کر ہی کیا جاسکتا ہے، عمران خان قدم بڑھائیں ، ہم آپ کے ساتھ ہیں۔ پیپلز پارٹی کے چیئرمین کا یہ بھی کہنا تھا کہ پاکستان جل رہاہےاوروزیراعظم ایوان سےغائب ہیں۔پی ٹی آئی کی جانب سےدھرنےکے خلاف اقدامات پرتنقیدکاوقت نہیں اور نہ ہی یہ وقت سوالات اٹھانےیاان کےجوابات لینےکا ہے ، ہمیں ماضی کےدھرنوں پربحث کےبجائےحال کاسوچناہوگا۔ وزیر اعظم اور وزیرداخلہ کو چاہیے کہ موجودہ ملکی صورتحال پر پارلیمنٹ میں بریفنگ دیں۔ انہوں نے کہا کہ ملک میں امن و امان کی صورتحال اس وقت ٹھیک نہیں، ملک میں امن وامان برقراررکھناہم سب کی ذمہ داری ہے۔ہماری مشترکہ ذمہ داری ہےعوام کومثبت پیغام جاناچاہیے۔ یاد رہے کہ گزشتہ روز پیپلز پارٹی کے شریک چیئر مین آصف علی زرداری نے قومی اسمبلی کے اجلاس سے گفتگو کرتے ہوئے کہا تھا کہ ملکی مسائل بہت گھمبیر ہوتے جا رہے ہیں، مل کر آگے بڑھنا ہوگا، افغانستان ایک ایشو ہے ان کے ساتھ کام کرنا بھی ایک ایشو ہے۔ سابق صدر پاکستان آصف زرداری نے موجودہ حکومت کو تعاون کو پیش کش کرتے ہوئے یہ بھی کہا تھا کہ آئیں پاکستان کے ساتھ بیٹھیں۔ آپ کو اچھا مشورہ دیں گے، میاں صاحب کے ساتھ بھی چلنے کو تیار تھے، آپ کے ساتھ بھی چلیں گے۔ comments
