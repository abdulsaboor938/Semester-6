<DOCNO>1522471</DOCNO>
<HL>نوازشریف پر کرپشن ثابت ہوئی نہ منی لانڈرنگ‘ مخالفین کے الزامات غلط ثابت ہوئے</HL>
<AUTHOR>نوائے وقت</AUTHOR>
<DATELINE> Pakistan 2018-07-09 04:24:44+05</DATELINE>
<TEXT>اسلام آباد(محمد نواز رضا۔ وقائع نگار خصوصی) اسلام آباد کی احتساب عدالت نے ایون فیلڈ ریفرنس کیس میں سابق وزیراعظم میاں نواز شریف، ان کی صاحبزادی مریم نواز جبکہ داماد کیپٹن ریٹائرڈ صفدر کو سزا تو سنادی لیکن ساتھ ہی انہیں کرپشن اور منی لانڈرنگ کے الزام سے بری کیا گیا ہے۔ استغاثہ کرپشن اور کرپٹ پریکٹسز شواہد کی روشنی میں ثابت کرنے میں ناکام رہا ہے، اسلام آباد کی احتساب عدالت کی طرف سے ایون فیلڈ ریفرنس کے جاری تحریری فیصلے کے مطابق میاں نواز شریف سمیت تمام ملزمان مریم نواز اور کیپٹن ریٹائرڈ صفدر کوکرپشن کے پیسے سے جائیداد بنانے کے الزام سے بری کیا گیا ہے، تحریری فیصلہ کے مطابق عدالت نے ملزمان کیخلاف فردجرم میں لگائی نیب آرڈیننس کی سیکشن 9اے 4سے بری کیا گیا اور کہا گیا ہے کہ استغاثہ ملزمان کے خلاف کرپشن یا منی لانڈرنگ کے الزامات ثابت نہیں کر سکی ہے، نیب اس حوالے سے کوئی ٹھوس ثبوت بھی پیش نہیں کر سکا ہے، نیب آرڈیننس کی سیکشن 9اے فورکرپشن سے متعلق ہے، اس طرح فیصلے میں نوازشریف سمیت تمام ملزمان کو کرپشن کے پیسے سے جائیداد بنانے کے الزام سے بری کر دیا گیا، اس طرح میاں نواز شریف سمیت تینوں ملزمان کرپشن، منی لانڈرنگ کے ان اہم الزامات سے بری کر دیئے گئے ہیں جنہیں ان کے مخالفین آج تک اچھالتے رہے ہیں اور استغاثہ کی طرف سے بھی جنہیں اس ریفرنس میں بنیادی جرائم قرار دیا گیا تھا۔ البتہ نوا شریف کو اپنی آمدنی سے زائد اور بے نامی دار جائیداد بنانے پر نیب آرڈیننس کے سکشن 95اے کے تحت سزا دی گئی ہے، یہی وجہ ہے کہ میاں نواز شریف نے پریس کانفرنس میں یہ بات کہی ہے کہ ان پر کرپشن کا کوئی الزام ثابت نہیں ہو سکا ہے۔ نواز شریف</TEXT>
