بجٹ الفاظ کی جادوگری نہیں، حقیقت پسندانہ اہداف پر مبنی ہے: وزیر اعلیٰ پنجاب
لاہور: وزیر اعلیٰ پنجاب عثمان بزدار کا کہنا ہے کہ پہلا بجٹ عوامی امنگوں کے مطابق ترتیب دیا ہے۔ بجٹ الفاظ کی جادوگری نہیں، حقیقت پسندانہ اہداف پر مبنی ہے۔ تفصیلات کے مطابق وزیر اعلیٰ پنجاب عثمان بزدار نے پنجاب اسمبلی میں پارلیمانی پارٹی اجلاس سے خطاب کرتے ہوئے کہا کہ تحریک انصاف کی حکومت عوام کی توقعات پر پورا اترے گی۔ انہوں نے کہا کہ تبدیلی سب کو نظر آئے گی، عوامی خدمت کے سفر میں جو ممکن ہوا کریں گے۔ اراکین اسمبلی اپنے حلقوں میں وزیر اعلیٰ ہیں۔ وزیر اعلیٰ کا کہنا تھا کہ تحریک انصاف کی حکومت یکساں ترقی پر یقین رکھتی ہے، پہلا بجٹ عوامی امنگوں کے مطابق ترتیب دیا ہے۔ بجٹ الفاظ کی جادوگری نہیں، حقیقت پسندانہ اہداف پر مبنی ہے۔ انہوں نے کہا کہ پارلیمانی پارٹی میں آ کر لگتا ہے میں اپنے گھر آیا ہوں، ’ہم نے مل کر اپنے گھر کو خوبصورت بنانا ہے‘۔ عثمان بزدار کا کہنا تھا کہ آئندہ بجٹ پر پری بجٹ بحث کروائیں گے، گڈ گورننس اور مالیاتی نظم و ضبط ہمارا نصب العین ہے۔ بجٹ میں کوئی ہیر پھیر نہیں کیا عوام سے کچھ نہیں چھپایا۔ انہوں نے کہا کہ جنوبی پنجاب سے کابینہ اجلاسوں کا آغاز کریں گے۔ بڑا ترقیاتی بجٹ رکھا ہے جس پر ارکان کی مشاورت سے عمل کریں گے۔ انہوں نے مزید کہا کہ پنجاب میں خوشحالی لے کر آنا ہمارا منشور ہے۔ comments
