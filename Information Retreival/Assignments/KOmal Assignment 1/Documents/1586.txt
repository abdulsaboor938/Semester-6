خیبر پختون خواہ میں درجنوں بے نامی اکاؤنٹس کا کھوج لگا لیا: ایف آئی اے ذرائع
پشاور: ایف آئی اے کے ذرائع نے خیبر پختون خواہ میں درجنوں بے نامی اکاؤنٹس کا کھوج لگانے کا دعویٰ کیا ہے. تفصیلات کے مطابق بے نامی اکاؤنٹس کی تحقیقات میں بڑی پیش رفت ہوئی ہے ،کراچی کے علاقے مال روڈ پرچھاپے میں ایف آئی اے نے اہم دستاویزات تحویل میں لی ہیں. ایف آئی اے ذرائع کا کہنا ہے کہ بے نامی اکاؤنٹس سے ڈیڑھ ارب روپے کی ترسیلات کا پتا چلا، بیش تر بے نامی اکاؤنٹس ضلع خیبر سے تعلق رکھنے والوں کے نام ہیں. موصولہ اطلاعات کے مطابق ایک بے نامی اکاؤنٹ خیبرکےنوجوان کے نام بھی ہے، نوجوان کے اکاؤنٹ سے کروڑوں کی منتقلی ہوئی. مزید پڑھیں: ایف آئی اے کا انورمجید اوران کے بیٹے کوکراچی منتقل کرنے کا فیصلہ اسی طرح ایک بے نامی اکاؤنٹ سے کروڑوں روپے کراچی کے نجی بینک منتقل ہوئے، ٹھوس شواہد پر دو درجن انکوائریاں شروع کی ہیں، کرنسی کے غیرقانونی کاروبار میں افغان شہری بھی شامل ہیں. ذرائع ایف آئی اے کے مطابق بے نامی اکاؤنٹ ہولڈرز سے رابطے کے لیےالگ ٹیم تشکیل دی گئی ہے. یاد رہے کہ کراچی میں بے نامی اکاؤنٹس کا کھوج چلنے پر مال روڈ پر کارروائی کی گئی تھی، اس موقع پر بڑی تعداد میں چیک بک ،رسیدیں اور دیگردستاویزات ہاتھ آئیں. comments
