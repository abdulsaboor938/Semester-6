ملک کے لیے جو بہتر ہوگا عمران خان وقت کے ساتھ وہ کریں گے: علی محمدخان
کراچی: پاکستان تحریک انصاف کے رہنما علی محمد خان کا کہنا ہے کہ عمران خان کے پاس تمام اداروں کی رپورٹس جاتی ہیں ،ملک کے لیے جو بہتر ہوگا وزیر اعظم وقت کے ساتھ وہ کریں گے۔ ان خیالات کا اظہار انہوں نے اے آر وائی نیوز سے گفتگو کرتے ہوئے کیا، علی محمد خان کا کہنا تھا کہ پی ٹی آئی حکومت نے کسی کے خلاف دہشت گردی کا مقدمہ کیا نہ اس کا ارادہ ہے، عمران خان وزیراعظم کے ساتھ ساتھ وزیر داخلہ بھی خود ہیں۔ پوچھے گئے سوال پر انہوں نے کہا کہ قانون کو ہمیشہ ٹھیک کرنے کا وقت ملتا ہے مگر کیا یہ وقت اس کے لیے بہتر ہے، کیا نیب قوانین میں تبدیلی کی بات کہیں فرار ہونے کے لیے تو نہیں کی جارہیں؟ بھارت سے جنگ ہوئی تو پوری قوم اکٹھی ہوگی: علی محمدخان رہنما پی ٹی آئی کا کہنا تھا کہ پی ٹی آئی ورکرز ماہر ہیں کوئی مہم چلانا ہو تو ہمیشہ خدمات فراہم کرتے ہیں، میں سجھتا ہوں قوم کو اس نہج پر پہنچانے والوں کو اب موقع نہیں دے گی، قوم جاگ چکی ہے آصف زرداری بھی جاگ جائیں۔ علی محمد کا کہنا تھا کہ عمران خان کے احتساب کے نعرے نے متاثر کیا ہے، نیب جن مقدمات میں گرفتاریاں اور تحقیقات کررہی ہیں وہ ن لیگ دورمیں بنے، ہر سیاسی جماعت کی ایک ذہنی سطح، ان کا ایک مینڈیٹ ہوتا ہے۔ نیب قوانین میں تبدیلی سے متعلق ان کا مزید کہنا تھا کہ اپوزیشن کا حق ہے قرارداد لانا چاہتی ہے تو پارلیمنٹ لائے، میں سمجھتا ہوں اپوزیشن اپنا کردار ادا کرنے میں تاخیر کررہی ہے۔ comments
