<DOCNO>143629</DOCNO>
<HL>سانحہ لیبیا ، مرکزی ملزم محبوب شاہ سمیت 4 انسانی سمگلر ز گرفتار</HL>
<AUTHOR>روزنامہ پاکستان</AUTHOR>
<DATELINE> Pakistan 2018-02-05 04:48:47+05</DATELINE>
<TEXT>لاہور ،گوجرانوالہ(خبرنگار،بیورورپورٹ)ایف آئی اے نے مختلف کارروائیوں کے دوران 4 انسانی اسمگلرز کو گرفتار کرلیا۔ ایف آئی اے ٹیم نے گجرات، منڈی بہاوالدین اور گوجرانوالہ میں کارروائی کے دوران 4 انسانی اسمگلر نثار احمد، صفدر، کامران اور اسلم کو گرفتار کر لیا ایف ٓائی اے کے مطابق ملزمان غیر قانونی طریقے سے شہریوں کو یورپ بھجواتے تھے۔دریں اثنا یف آئی اے گوجرانوالہ نے چھاپہ مار کر انسانی اسمگلنگ میں ملوث پیر مرید سمیت گرفتار ،سانحہ لیبیا کے مرکزی ملزم گدی نشین بابا فقیر شاہ دربار محبوب شاہ کو گجرات سے گرفتار کر لیا گیا ہے۔ایف آئی اے ٹیموں نے جدجد سائنٹیفیک طریقوں سے ملزمان کو ٹریس کیا اور سانحہ لیبیا کے مرکزی ملزم محبوب شاہ کو ساتھی مدثر سمیت گجرات کے علاقہ کوٹلہ سے گرفتار کر لیا ہے ملزم محبوب شاہ اپنے مرید مدثر کے ساتھ ملکر انسانی اسمگلنگ کا کام کر رہا تھا اور لوگوں کو دبئی سے لیبیا اور وہاں سی یورپ بجھواتا تھا گرفتار ایجنٹ محبوب شاہ کا بھائی کاکے شاہ لیبیا اور بیٹا اٹلی میں موجود ہے جن کے ساتھ ملکر انسانی اسمگلنگ کا دھندہ کیا جا رہاتھا۔ سمگلرز گرفتار</TEXT>
