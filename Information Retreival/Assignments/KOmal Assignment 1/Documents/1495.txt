عاقب جاوید نے ٹیسٹ کرکٹ ختم کرنے کی تجویز دے دی
لاہور: سابق فاسٹ بولر عاقب جاوید نے ٹیسٹ کرکٹ ختم کرنے کی تجویز دے دی۔ تفصیلات کے مطابق 1992 کی فاتح ٹیم کا حصہ رہنے والے عاقب جاوید نے پانچ روزہ فارمیٹ پر سوالات اٹھا دیے. ان کا کہنا تھا کہ ٹیسٹ میچز بائیس کھلاڑیوں اور کوچنگ اسٹاف کے علاوہ کوئی نہیں دیکھتا، اس کا مستقبل مخدوش ہے. سابق فاسٹ بولر کا کہنا تھا کہ اب ٹیسٹ کرکٹ کے شائقین نہیں رہے، ایک دن آئے گا کہ ٹیسٹ کرکٹ ختم ہوجائے گی. مزید پڑھیں: جیمز اینڈرسن ٹیسٹ کرکٹ کے کامیاب ترین فاسٹ بولر بن گئے انھوں نے پاکستان اور آسٹریلیا کے مابین دبئی میں جاری ٹیسٹ میچ کا بھی حوالہ دیا، جہاں شائقین نہ ہونے کے برابر ہیں اور تمام انکلوژر خالی ہیں. انھوں نے کہا کہ پاکستان جیسا ملک، جس کے پاس ہوم گراؤنڈ نہیں ہے، انھیں اب ٹیسٹ کرکٹ نہیں کھیلنی چاہیے. عاقب جاوید کا کہنا تھا کہ اسے آج نہیں تو کل ختم ہونا ہے، کیوں کہ نہ تو اسے کوئی کھیلنا چاہتا تھا، نہ دیکھنا چاہتا ہے، نہ ہی کوئی براڈ کاسٹر اسے دکھانا چاہتا ہے. comments
