برطانیہ میں شقی القلب باپ نے آٹھ سالہ بچی کوچاقو کے وارسے قتل کردیا
لندن: برطانیہ میں شقی القلب باپ نے اپنی آٹھ سالہ بیٹی کو خنجر کے وار کرکے قتل کردیا ، سانحے سے کچھ لمحے قبل اس نے بچی کی ماں کو بھی قتل کرنے کی دھمکی دی تھی۔ تفصیلات کے مطابق چاقو کے حملے سے بچی کو قتل کرنے کا یہ واقعہ رواں سال جنوری میں وال سال کے علاقے میں پیش آیا تھا، عدالت کو مقدمے کی سماعت کے دوران سانحے کی تفصیلات سے آگاہ کیا گیا ہے۔ بتایا جارہا ہے کہ مائلی بلنگھم نامی آٹھ سالہ بچی کے سینے میں خنجر کا وار کرکے اسے قتل کردیا تھا ، عدالت کو یہ بھی بتایا گیا کہ بچی کے والد ولیم بلنگھم کی عمر ۵۵ سال ہے اور وہ بچی کی ماں کے کسی اور سے تعلقات کے سبب پریشان تھا۔ دوسری جانب والد نے قتل سے انکار کرتے ہوئے کہا ہے کہ اس نے قتل کرنے کی دھمکی ضرور دی تھی۔ استغاثہ کے وکیل کریم خلیل کا کہنا ہے کہ قتل سے چند لمحے قبل بچی کی ماں ٹریسی ٹینڈری اسے لینے کے لیے ولیم کے گھر آئی تو ولیم نے اسے چاقو دکھاتے ہوئے قتل کی دھمکی دی تھی ، جس کے سبب وہ مکان سے کچھ فاصلے پر چلی گئی تھی ، بعد ازاں وہی چاقو اس کی بچی کے سینے میں گڑا ہوا پایا گیا۔ مقدمے کی سماعت عدالت میں جاری ہے اور کہا جارہا ہے کہ بچی کے قتل میں اس کے باپ کو سزا ہونے کے امکانات بہت زیادہ ہیں ۔ comments
