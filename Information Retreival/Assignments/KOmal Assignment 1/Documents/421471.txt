<DOCNO>421471</DOCNO>
<HL>سانحہ کوئتہ کیخلاف وکلاء کا یوم سیاہ ، شہدا ء کی غائبانہ نماز جنازہ ادا کی گئی</HL>
<AUTHOR>روزنامہ پاکستان</AUTHOR>
<DATELINE> Pakistan 2016-08-10 06:24:04+05</DATELINE>
<TEXT>ملتان،وہاڑی،بوریوالا، میلسی،خانیوال،رحیمیار خان،ڈیرہ غازیخان ، لیہ ، لودھراں،احمد پور شرقیہ،صادق آباد،اوچ شریف،کہروڑ پکا،لیاقت پور،خان پور(خبرنگار خصوصی،سٹی رپورٹر،کامرس رپورٹر،نمائندگان)سانحہ کوئٹہ کے خلاف ملک بھر کی طرح ملتان سمیت جنوبی پنجاب کے وکلاء نے یوم سیاہ مناتے ہوئے سوگ منایا۔عدالتوں میں حفاظتی انتظامات انتہائی سخت رکھے گئے احتجاجی ریلیاں نکالی گئیں۔سیاسی و سماجی اور تاجر حلقوں کی جانب سے بھی کوئٹہ میں جاں بحق ہونیوالوں کے ورثاء سے یکجہتی کا اظہار کرتے ہوئے واقعہ کی شدید الفاظ میں مذمت کی گئی سانحہ کوئٹہ کے شہداء کیلئے شہر شہر غائبانہ نماز جنازہ بھی پڑھائی گئیں تفصیل کے مطابق ملک بھر کی طرح ملتان میں بھی سانحہ کوئٹہ پر یوم سیاہ منایا گیا۔اس ضمن میں گزشتہ روز ہائیکورٹ بار ایسوسی ایشن ملتان کی جانب سے ارجنٹ مقدمات کی سماعت کے بعد جبکہ ڈسٹرکٹ بارایسوسی ایشن ملتان کی جانب سے مکمل دن سوگ میں وکلاء عدالتو ں میں پیش نہیں ہوئے ہیں۔دریں اثناء ہائیکورٹ و ڈسٹرکٹ بار ایسوسی ایشنز ملتان میں سانحہ میں جاں بحق افرادکی علیحدہ علیحدہ غائبانہ نما زجنازہ ادا کی گئی اور سابق صدر ہائیکورٹ بارسید اطہر حسن شاہ بخاری نے نما ز پڑھائی ۔پاکستان تحریک انصاف شعبہ خواتین کے زیر اہتمام سانحہ کوئٹہ کے خلاف خانیوال روڈ کے علاقہ منیر آباد میں احتجاجی مظاہرہ کیا گیا جس کی قیادت شعبہ خواتین کی رہنما قربان فاطمہ نے کی اس موقع پر دیگر خواتین کا رکنان فوزیہ منیر بلوچ ، مس آصفہ ، مس ساجدہ ، انعم خان ، دیبا بلوچ ، پروین بی بی سمیت دیگر نے شرکت کی اور اس موقع پر سانحہ کوئٹہ کے سوگواران سے اظہار مذمت کیا گیا وکلاء ، صحافیوں سے اس سلسلے میں شدید افسوس کا اظہار کیا گیا اور شہداء کے درجات کی بلندی کے لئے دعائے مغفرت بھی کی گئی ۔کوئٹہ میں دھماکے کے نتیجے میں وکلاء اور شہریوں کے جاں بحق ہونے کے بعد ملتان کی عدالتوں میں سیکورٹی سخت کردی گئی جبکہ صدر ڈسٹرکٹ بار نے ضلع کچہری کی سیکورٹی ناقص قراردی ہے۔اس ضمن میں گزشتہ روز ایس پی کینٹ سمیت دیگر پولیس افسران نے کوئٹہ سانحے کے بعدہائیکورٹ اور ضلع کچہری سمیت تمام عدالتوں میں سیکورٹی سخت کرنے کے لئے دورہ کیا اور سیکورٹی اہلکاروں کو چوکس رہنے کے ساتھ کسی بھی شخص کو بغیر تلاشی عدالتی احاطہ کے اندر داخل نہ ہونے کی اجازت دینے اور مشکوک افراد و سامان پر نظر رکھنے کی بھی ہدایت کی گئی جس پر سیکورٹی اہلکار چوکس رہے اورشہریوں و گاڑیوں کو تلاشی کے بعد اندر داخل ہونے کی اجازت دی گئی۔دریں اثناء صدر ڈسٹرکٹ بار ملتان عظیم الحق پیرزادہ نے کہاہے کہ ضلع کچہری کی سیکورٹی انتہائی ناقص ہے اور آج تک واک تھرو گیٹ تک نہیں لگائے گئے ہیں اور نفری بھی بہت کم ہے اس لئے آرپی او اور سی پی او ملتان ضلع کچہری کی سیکورٹی کے انتظامات بہتر کریں۔آل پاکستان انجمن تاجران کے زیراہتمام سانحہ کوئٹہ کے خلاف احتجاجی مظاہرے کی قیادت چیئرمین خواجہ سلیمان صدیقی ملتان شہر کے صدر عارف فصیح اللہ نے کی اس موقع پر شیخ جاوید اختر، حاجی بابر قریشی، شہباز قریشی، زاہد صدیقی،مقبول صدیقی ودیگر تاجر رہنما موجود تھے۔ادارہ استحکام شرکتی ترقی اور سول سوسائٹی ملتان کے زیر اہتمام سانحہ کوئٹہ کے دہشتگردوں کے خلاف احتجاجی مظاہرہ کیا گیا مظاہرین سے خطاب کرتے ہوئے ریجنل ہیڈ ایس پی او نے کہا کہ سانحہ کوئٹہ میں دہشت گردوں نے انسانیت اور پاکستانی قوم کو ناقابل تلافی نقصان پہنچایا ہے ملتان سول سوسائٹی اور ہر طبقہ فکر کے لوگ اس کی بھرپور مذمت کرتے ہیں اس موقع پر انجمن تاجران سے خالد محمود قریشی‘ ڈسٹرکٹ بار ایسوسی ایشن سے شہباز گرمانی نے کہاکہ حکومت پاکستان دہشت گردوں اور ان کے سہولت کاروں کے خلاف بے رحم آپریشن کرکے شہریوں کو ان انسانیت کے دشمنوں سے نجات دلائے امجد بلوچ‘ثاقب نفیس‘ حسین رضا‘ زہرہ سجاد زیدی نے احتجاجی مظاہرے سے خطاب کرتے ہوئے کہا کہ نیشنل ایکشن پلان پر بلا تفریق عمل کیا جائے ۔سائرہ علی‘ شہزاد مرتضیٰ‘شازیہ فدا‘’ملک عامر‘ فوزیہ حمید نے کہا کہ دہشت گردی کے ناسور کو جڑ سے اکھاڑ پھینکنے کے لئے پوری قوم حکومت پاکستان ساتھ ہے پر امن احتجاج کے آخر میں شہداء کوئٹہ کی یاد میں شمعیں روشن کی گئیں اور ان کیلئے خصوصی دعا کی گئی اس موقع پر جواد امین قریشی‘عبدالمطلب فرخ‘ سمیعہ کنول‘ زاہدہ خان‘بشری بخش‘غلام مصطفی‘محمد علی‘ جمانہ خان‘سرفراز کلائمنٹ‘سحر مقبول‘طارق علی‘ یاسر عرفات سمیت کثیر تعداد میں لوگوں نے شرکت کی۔وہاڑی سے بیورو رپورٹ،تحصیل رپورٹر اور نمائندہ خصوصی کے مطابق سانحہ کوئٹہ کے خلاف ڈسٹرکٹ بار میں مکمل ہڑتال کوئی وکیل کسی عدالت میں پیش نہ ہوا ،بار روم میں تعزیتی ریفرنس منعقد ہوا جس کی صدارت صدر بار شبیر اعوان ایڈووکیٹ نے کی جبکہ ڈسٹرکٹ اینڈ سیشن جج سعید اللہ خان،ڈی سی او علی اکبر بھٹی،ڈی پی او محمد سلیم،جنرل سیکرٹری بار مسعود ظفر ، سینئر وکلاء مہر شیر بہادر لک ، عبدالخالق بھٹی ،چودھری نذیر احمد ، برکت علی ڈوگر ، اکرم برکات ، سید رفاقت علی شاہ ، نواز ش گجر، رانا شعیب اصغر ، محمود اختر گھمن ، شیراز رضا ، شہزاد مترو ، سید ندیم رضا بخار ی ، شکیل تارڑ ، عاصم رجب چشتی کے علاوہ وکلاء کی بہت بڑی تعداد نے شر کت کی ،تعز یتی ریفر نس سے خطاب کرتے ہوئے ڈسٹرکٹ اینڈ سیشن جج نے کہا کہ بلا شبہ تاریخ کا یہ سب سے بڑا سانحہ ہے کہ وکلاء کو سپیشل ٹارگٹ کیا گیا۔سانحہ کوئٹہ کے خلاف پریس کلب کے باہر ( ایمرا ) الیکٹرانک میڈیا رپورٹرز ایسو سی ایشن کا احتجاج اور ریلی ،ریلی کی قیادت ایمرا کے صدر وحید احمد بھٹی ،جنرل سیکرٹری شاہد پرویز ،سینئر صحافی نوید قریشی، مختار احمد بھٹی،میاں ساجد منظور،حافظ عبداللہ ،علی وارث کلیم ،یوسف بھٹی،حافظ صالح محمد،شاہد محمود مرزا،مرکزی انجمن تاجران کے صدر ارشاد حسین بھٹی،نوشین ملک،راؤ خلیل احمد ،جنرل سیکرٹری بار مسعود ظفر چودھری،جماعت اسلامی کے ضلعی صدر سید جاوید حسین شاہ ،ہاکی کلب آف وہاڑی، پی ٹی آئی کے مہر شبیر سیال نے کی ، جبکہ شیخ محمد شفیق ، محمد خالد مغل، شفقت یعقوب ، شاہد جمیل با ؤ، شفقت ماہی ، میاں غلام رسول، رانا عبدالعزیز، عمران حفیظ ، ماجد شوکت ، سلیم کمبوہ ، ہا کی کلب آف وہاڑی کے صدر تجمل ارشاد بابر ، ڈاکٹر ندیم اکبر ندیم ، چودھری عبدالغفورچدھڑ، پا کستان کسان اتحاد صدر افتخار چودھری، جنرل سیکرٹری محمد اکرم کمبوہ ، ڈاکٹر گل ضمیر شاہ ، کونسلرز شیخ جاوید کالا، رانا فخر السلام ، جنرل کونسلر حاجی محمد رفیق رانا ، ، شیخ محمد اسلم ، سلیم شہزاد ، ملک نعیم شریف بگا ، پرویز اختر بھٹی ، ڈاکٹر محمد اقبال نے کی ۔ڈسٹرکٹ اینڈسیشن جج وہاڑی محمد سعیداللہ مغل کے چمبر پر سا نحہ کو ئٹہ کے حوا لہ سے سکیورٹی بارے ا جلاس منعقد ہوا جس میں ڈ ی سی علی اکبر بھٹی ڈی پی او چو ہدری سیلم سنیئر سول جج حیدر علی خان صدر بار ملک محمد شبیر اعوان جنرل سیکرٹری چوہدری مسعود ظفر اور ڈی ایس پی صدر عمران رشید و دیگر نے شر کت کی اجلاس میں ڈی پی او چو ہدری محمد سلیم نے بتا یا کہ سا نحہ کو ئٹہ میں وکلاء کی شہادت کے حوالہ سے ضلع کچہری وہاڑی کی سکیورٹی کے حوالے سے سخت اقدامات کئے جائیں گے ۔ وکلاء کے لئے علیحدہ پا ر کنگ ہو گی واک تھرو گیٹ نصب کیے جا ئیں گے اور مٹیل ڈکٹیٹر کے ذریعے چیک کیا جائے گا ۔ڈسٹرکٹ کوارڈینیشن آفیسر علی اکبر بھٹی اور ڈی پی او چودھری محمد سلیم نے نادرا آفس پاسپورٹ آفس اور ڈسٹرکٹ ہیڈ کوارٹر ہسپتال وہاڑی میں سیکیورٹی انتظامات کا جائزہ لیا نادرا آفس اور پاسپورٹ آفس میں ناکافی سیکیورٹی انتظامات پر عدم اطمینان کا اظہار کرتے ہوئے سی سی ٹی وی کیمروں، واک تھرو گیٹ کی تنصیب اور سیکیورٹی گارڈ کی تعداد بڑھانے کی ہدایت کی نادرا آفس میں ڈیوٹی پر مامور سیکیورٹی گارڈ کے پاس محض ایک ریوالور پایا گیا جس میں صرف چار گولیاں موجود تھیں پاسپورٹ آفس میں سیکیورٹی گارڈ کے پاس موجود گن میں نہ تو کارتوس ہی موجود تھا نہ ہی سیکیورٹی گارڈ کو گن چلانا آتی تھی ۔بورے والا سے تحصیل رپورٹر کے مطابق تحصیل بورے والا میں انٹرنیشنل جرنلسٹ رائٹس کونسل کے زیر اہتمام سانحہ کوئٹہ کے شہداکے لئے فاتحہ خوانی کا اہتمام کیا گیا اور تمام صحافی برادری نے سیاہ پٹیاں باندھ کراپنے صحافتی امور سرانجام دینے کے ساتھ ساتھ اپنا بھرپور احتجاج بھی ریکارڈ کروایا اس موقع پر سینتر نائب صدر میاں طارق محمود،فنانس سیکرٹری سید عرفان شاہ اور مرکزی سیکرٹری اطلاعات ونشریات آئی جے آرسی مہر اعجاز احمد نے حکومت سے مطالبہ کیاکہ سانحہ کوئٹہ کے شہداکے لواحقین کوایک ایک کروڑ روپے کی مالی امداد فی الفور دی جائے ۔اس موقع پر اصغر علی جاوید کامریڈ،چوہدری اکرام الحق،مرزاظہیر اسلم،اے ایم اعجازچوہدری کے علاوہ درجنوں صحافی بھی موجودتھے۔میلسی سے نمائندہ پاکستان اور نمائندہ خصوصی کے مطابق سانحہ کوئٹہ میں 71شہداکے بارے میلسی بارنے سات روزہ سوگ کااعلان کردیااورتین روزہ ہڑتال ہوگی اس دوران وکلاعدالتوں میں پیش نہیں ہوں گے آج 10اگشت کومیلسی بارمیں شہداکی روح کے ایصال ثواب کیلئے قرآن خوانی اورتعزیتی ریفرنس ہوگا۔خانیوال سے بیورو نیوز اور نمائندہ پاکستان کے مطابق ڈسٹرکٹ بار ایسوسی ایشن خانیوال نے امروز سانحہ کوئٹہ کے سلسلہ میں صدر بار سعید اختر چوہدری وجنرل سیکرٹری با رچوہدری محمد شاہد اقبال کی سربراہی میں احتجاجی ریلی کا انعقاد کیا ۔ریلی کے اختتام پر بارروم ہال میں احتجاجی اجلاس منعقد کیا گیا جس میں محمد افضل ہمدانی، ملک شوکت رمضان، راشد محمود چوہدری ، مہرافتخار احمد نکیانہ، مدثر خاں ڈاہا، راؤ محمد عارف، سید ضیاء حیدر زیدی نے خطاب کیا اور سانحہ کوئٹہ کی بھر پور مذمت کی گئی اجلاس کے اختتام پر سینئر ممبربار ملک غلام سرور اعوان ایڈووکیٹ سپریم کورٹ نے سانحہ میں شہید ہونے والوں کے بلندی درجات کیلئے دعا کروائی۔آخر میں صدر بار نے قرار داد مذمت پیش کی جسے متفقہ طور پر منظور کیا گیا اور اعادہ کیا گیا کہ ڈسٹرکٹ بارایسوسی ایشن خانیوال سانحہ کوئٹہ کے ذمہ داران کو کیفر کردار تک پہنچانے تک احتجاج جاری رکھے گی اورڈسٹرکٹ بارایسوسی ایشن خانیوال سانحہ کوئٹہ میں شہید ہونے والے ورثاء کے غم میں برابرکی شریک ہے۔ڈی پی ا و جہا نزیب نزیر خان نے کوئٹہ میں دہشت گردی کے بعد ضلع بھر میں سکیو رٹی ہائی الرٹ کر دی ہے ، ضلع بھر میں نا کو ں کی تعداد بڑھا دی ہے ، ریزو فورس کو مختلف سرکا ری اور اہم مقا مات پر تعینا ت کر دیا ہے جب کہ جشن آزادی کے موقع پر 16سو سے زا ئد پولیس اہلکا ر تعینات کئے گئے ہیں۔ دریں اثناء ڈسٹرکٹ پریس کلب خانیوال اور پروگریسو میڈیا گروپ کی جانب سے کوئٹہ بم دھماکے میں شہید ہونے آن نیوز کے کیمرہ مین شہزاد خان اور ڈان نیوز کے کیمرہ مین محمود خان سمیت وکلاء اور دیگر شہداء کی یاد میں صحافتی تنظیموں نے ڈسٹرکٹ پریس کلب خانیوال کی قیادت میں احتجاجی ریلی نکالی ۔ریلی سے خطاب کرتے ہوئے سابق صدر پریس کلب عبداللطیف انور ، سابق صدر طاہر نسیم ،راشد بن امیر ،محمد اشرف گادھی ، محمد اقبال قریشی ،قاری سیف اللہ سمیت دیگرصحافیوں اور صحافتی تنظیموں کے ممبران نے کہاکہ سانحہ کوئٹہ تاریخ کا سیاہ ترین دن تھا اس کی جتنی مذمت کی جائے وہ کم ہے ۔ریلی کے اختتام شہداء کوئٹہ میں شامل صحافیوں ، وکلا ء، سکیورٹی اہلکاران اور ڈاکٹرز سمیت دیگر شہریوں کی شہادت پر ان کی بخشش اور مغفرت کیلئے دعا کی گئی ۔اس موقع پر شاہد انجم ،اصغر نجمی ، محمد سہیل اعوان ،چوہدری شہزاد ،نصیر الدین شیخ ،طارق حنیف چوہدری ،راشد ملک ،محمد طارق شہزاد ،ڈاکٹر اظہر جاوید ، عاصم نذیر بھٹی ،محمد اسلم میکن ،ملک نعیم اعوان ،راشد رحمانی،سلیم قریشی ،ندیم ناجد ،عامر حسینی ،ملک سلیم ناصر ،عدنان سعید چوہدری ،تلمیر خان بلوچ ،فرحان قیوم چوہدری سمیت دیگر صحافی بھی موجود تھے ۔رحیم یار خان سے بیورو نیوز کے مطابق گزشتہ سے پیوستہ روز ڈسٹرکٹ بار رحیم یارخان میں سانحہ کوئٹہ کے واقع پر دوسرے روز بھی مکمل ہڑتال رہی وکلاء نے عدالتوں کا مکمل بائیکاٹ کیا بعدازاں ڈسٹرکٹ بار میں شہداء کی غائبانہ نماز جنازہ بھی اداکی گئی ڈسٹرکٹ بار کے صدر سلیم اللہ خان جتوئی ، جنرل سیکرٹری فہد صہیب احمد نے کہا کہ سانحہ کوئٹہ میں وکلاء کو شہید کرنے والوں کو کیفر کردار تک پہنچایا جائے ۔دریں اثناء کوئٹہ ہسپتال میں ہونے والے بم دھماکے کے بعد انسپکٹر جنرل پنجاب پولیس نے صوبہ بھر کے اضلاع میں سیکورٹی ہائی الرٹ کرنے کے احکامات جاری کرتے ہوئے متعلقہ حکام کو ہدایت کی ہے کہ وہ اضلاع کی داخلی و خارجی حدود پر چیکنگ اینڈبیلنس کا موثر اور سخت نظام رائج کریں۔ ڈیرہ غازیخان سے بیورو رپورٹ کے مطابق ایپکا مرکزی آفس گراؤنڈ میں سانحہ کوئٹہ کے شہداء کی غائبانہ نماز جنازہ ادا کی گئی ۔جس میں ایپکا ڈویثرنل صدر نذر حسین کورائی ،ڈویثرنل جنرل سیکرٹری محمد یوسف خان ترین ،ڈویثرنل عہدیدار منصو ربھٹی ،میاں یاسر کلیم،ڈسٹرکٹ بار بہرام خان بزدار،جنرل سیکرٹری محمد اظہر خان سکھانی ،منظور خان لُنڈ ایڈووکیٹ،عبدالغفار احمدانی ایڈووکیٹ،ایپکا یونٹ محکمہ جات عہدیدار اور ملازمین نے بڑی تعداد میں شرکت کی غائبانہ نماز جنازہ کے بعد شہداء کی روح کے ایصال ثواب او ر زخمیوں کی جلد صحت یابی کیلئے دعامانگی گئی ۔ضلع کچہری گراؤنڈ غائبانہ نمازجنازہ میں ڈسٹرکٹ بار صدربہرام خان بزدار ،جنرل سیکرٹری محمد اظہرخان سکھانی ،نائب صدر باقر حسین اکبر،آر پی او رحمت اللہ نیازی ،ڈی ایس پی مختیار ،ایس ایچ اوز رانا محمد اقبال ،چوہدری اظہر ،جا ن محمد ،غلام عباس گورمانی،ڈسٹرکٹ اینڈ سیشن جج ملک خالد محمود،ایڈیشنل سیشن جج محمد یونس لاڑ،ججز فواد عارف،نعیم احمد ،محمد جہانگیر اشرف،قیصر عباس،سلطان ملک امان اللہ ،محمد عمران قریشی ،حافظ محمد طفیل ،انیس عادل،آصف مصطفویٰ ،محمد زبیر،وکلاء ارشد علی خان ،رانا محمد افلاطون ،طالب داؤدی،طاہر داؤدی،مسرت علی خان دستی ،محمد علی خان پتافی ،محمد یعقوب ،زاہد مصطفی کھوسہ ،ساجد حسین ،میاں بشیر ،لیاقت ٹھینگانی ،منظور لُنڈ،ملک فیض محمد،فیاض حسین شاہ ،،شیخ محمد شفیع ،اسحاق خان بروہی ،میاں مصطفی قریشی سمیت وکلاء کی بڑی تعداد میں شرکت کی۔غائبانہ نماز جنازہ خالد عبداللہ ایڈووکیٹ نے پڑھائی اس موقع پر سکیورٹی کے سخت انتظام تھے ۔جبکہ سانحہ کوئٹہ پر ضلع کچہری کی فضاء سوگوار اور وکلاء نے مکمل ہڑتال کی ۔فوٹو ای میل سے لے لیں۔سانحہ کوئٹہ پر ملک بھر کی طرح ڈیرہ غازیخان میں بھی سکیورٹی ہائی الرٹ ضلع کچہری میں فول پروف سکیورٹی انتظامات کیلئے ڈسٹرکٹ اینڈ سیشن جج ملک خالد محمود کی صدارت میں منعقدہ اجلاس میں ججز بار عہدیدار اور پولیس آفیسران کی شرکت اجلاس کے بعد ڈسٹرکٹ اینڈ سیشن جج ملک خالد محمود نے ضلع کچہری کا وزٹ کرکے سکیورٹی انتظامات کا جائزہ لیا۔ڈسٹرکٹ اینڈ سیشن جج ملک خالد محمود کی ہدایت، ملک خالد محمود کی صدارت میں ضلع کچہری کی سکیورٹی کے حوالے سے ہونے والے اجلاس میں ایڈیشنل سیشن جج محمد یونس خان لاڑ،محمدجہانگیر اشرف،فواد عارف،آ ر پی او رحمت اللہ خان نیازی ،ایس پی انوسٹی گیشن محمد سجاد گجر،ڈسٹرکٹ بار صدر بہرام خان بزدار،جنرل سیکرٹری محمد اظہر خان سکھانی نے شرکت کی ۔لیہ سے نمائندہ پاکستان کے مطابق ملک بھر کی طرح ضلع لیہ میں سانحہ کو ئٹہ پر ایک روزہ سوگ منایا گیا ۔ اس سلسلہ میں تمام سرکا ری دفاتر پر قومی پر چم سر نگوں رکھا گیا ۔ جبکہ وکلا ء ، صحا فی ، سیاسی و سما جی تنظیمو ں کی جا نب سے مذمتی واک اور ریلیا ں نکا لی گئیں ۔ لودھراں سے سٹی رپورٹر کے مطابق ڈی سی او شاہد نیاز نے سا نحہء کوئٹہ کے حوالے سے کہا ہے کہ سا نحہ کے سوگ میں ضلع لودھراں میں سر کاری عمارات پر قو می پر چم سر نگوں رہا ۔احمد پور شرقیہ سے سٹی رپورٹر کے مطابق سول ہسپتال کوئٹہ میں خود کش حملے کے دوران 40 وکلاء سمیت 70 افراد کی شہادت پر احمدپور شرقیہ میں بھی وکلاء کی ہڑتال۔ سینئیر وکیل محمد اکبرا نصاری ایڈووکیٹ اور صدر بار نظر حسین اسلم نے کہا ہے کہ دشمن کی اس بزدلانہ حرکت پر پاکستان کے وکلاء اور عدلیہ کبھی خوف زدہ نہیں ہوں گے۔احتجاجی مظاہرے میں یاسر انصاری ایڈووکیٹ‘ سردار منظور ایڈووکیٹ‘ اقبال خان ایڈووکیٹ ‘ مہر مشتاق ایڈووکیٹ‘سردار ظفر ایڈووکیٹ‘ حافظ حسیب ایڈووکیٹ‘محمد ازور خان ایڈووکیٹ ‘اور دیگر وکلاء موجود تھے۔سانحہ کوئٹہ کے خلاف بار ایسو سی ایشن احمدپورشرقیہ کے زیر اہتمام ایک مذمتی ریلی صدر بار ایسوسی ایشن سر دار نذ ر اسلم اور جنر ل سیکرٹری مہر سجاد احمد سیال کی قیادت میں نکالی گئی ۔ ریلی کے مقررین نذر حسین اسلم ، مہر سجاد احمد، اور دیگر نے سانحہ کوئٹہ کی پر زور الفاظ میں مذمت کی ۔صادق آباد سے تحصیل رپورٹر کے مطابق سانحہ کوئٹہ میں شہید ہونیوالے 60سے زائد وکلاء اور دیگر شہداء کی غائبانہ نماز جنازہ تحصیل کچہری صادق آباد کے احاطہ میں ادا کی گئی نماز جنازہ سینئر وکیل حافظ عبدالستار نے پڑھائی ، جس میں صدر بار رانا انور زبیر ‘ جنرل سیکرٹری حافظ محمد شکیل اکرم‘ میاں خالد بن سعید‘ ملک عبدالرؤف سولنگی‘ شبیر خالطی‘ سید عابد حسین گیلانی‘اعجاز حسین چوہدری‘ شاہد جاوید چٹھہ‘ ذوالفقار علی گورائیہ ‘ میاں محمدارشد‘ نذیر کھوکھر‘ حیدر علی‘ عدنان مصطفی خان‘ میاں ابو بکر بھٹو‘ حفیظ الرحمن حفیظ‘ نعمان اقبا ل ‘ میاں عبدالوکیل سمیت وکلاء کی کثیر تعداد نے شرکت کی ،اس موقع پر وکلاء نے بازؤں پر سیاہ پٹیاں باندھ رکھی تھیں سانحہ کوئٹہ پر سوگ منایا گیا وکلاء نے تمام دن عدالتوں کا بائیکاٹ کر کے ہڑتال اور احتجاج کیا ۔اوچ شریف سے نمائندہ پاکستان کے مطابق اسسٹنٹ کمشنر احمد پور شرقیہ راناامجد علی کے زیر صدارت اے سی آفس میں سکیورٹی ایڈوائزری کمیٹی کی میٹنگ کا انعقاد کیا تھا۔ سانحہ کوئٹہ کے تناظر میں ہونے والی میٹنگ میں اسسٹنٹ کمشنر رانا امجد علی نے اے کیٹگری میں آنے والی تمام عمارتوں اور سکولوں کی فول پروف سکیورٹی یقینی بنانے کی ہدایات جاری کیں اور سکیورٹی ایڈوائزری کمیٹی کی رپورٹ کی روشنی میں اے کیٹگری میں آنے والی جن عمارتوں میں ابھی تک سکیورٹی کے ناقص انتظامات تھے انہیں ایک ہفتے کے اندر اندر مکمل کرنے کے احکامات جاری کیے۔ اس موقع پرچیف آفیسر میونسپل کمیٹی اوچ شریف ریاض حسین شاہدان کے ہمراہ موجود تھے۔کہروڑ پکا سے تحصیل رپورٹر کے مطابق کہروڑپکا بار نے سانحہ کوئٹہ پر مکمل ہڑتال کی اور کوئی بھی وکیل عدالت میں پیش نہ ہوا۔ وکلاء نے واقعہ کی شدید مذمت کی۔ سابق صدربارمیاں سہیل اختر نے خطاب کرتے ہوئے کہاکہ دہشت گردوں کو ان کے مذموم مقاصد میں کامیاب نہ ہونے دیں گے۔ سانحہ میں شہید ہونے والے وکلاء ،صحافیوں اور شہریوں کے ایصال ثواب کے لئے فاتحہ خوانی کی گئی اور لواحقین کے لئے صبرجمیل کی دعاکی گئی۔ انہوں نے کہاکہ غم کی اس گھڑی میں تمام وکلاء برادری برابر کی شریک ہے۔ دوسری طرف تحریک سواداعظم پاکستان کے چئیرمین پیر سیدزوارحسین شاہ بخاری، حاجی محمدحسین رڈ فاؤنڈیشن کے مرکزی چئیرمین حاجی الطاف حسین رڈ ، جمعیت علماء اسلام (ف) اور عالمی مجلس تحفظ ختم نبوت کہروڑپکا کے جنرل سیکرٹری محمدامیرساجد، انجمن فلاح ملت کے صدرڈاکٹرمحمدجمیل بھٹی، پاکستان سرائیکی پارٹی کے رہنما ڈاکٹرغلام عباس کھوکھر و دیگر نے واقعہ کی شدید مذمت کی ۔لیاقت پور سے نمائندہ پاکستان کے مطابق سانحہ کوئٹہ کے خلاف بارایسوسی ایشن لیاقت پورنے بھی مکمل ہڑتال کی اورکوئی وکیل کسی عدالت میں پیش نہیں ہوا۔3روزتک ہڑتال اور8روزتک سوگ منایاجائیگا۔دریں اثناء صدربارمیاں فیاض حسین کھرل،ینگ لائرزفورم کے سردارمحمدابراہیم خان،شاہدخان سنجرانی، لیاقت پورکی تاجرتنظیموں کے عہدیداروں حاجی محمدیامین،کونسلرزحاجی محمداکرم وسیر،سکندرخان پہلوان،حیدرعلی ڈھلوں،عبدالرشیدشاکر،پریس کلب کے صدرایازاکرام،سرپرست اعلیٰ خورشیداحمدخورشید،جمعہ خان انجم جنرل سیکرٹری ودیگرعہدیداروں سیدفاروق علی شاہ،ظفرحسین چوہان،راناکامران اسلم،محمدعرفان سعیدی،رانامحمدطاہر،ملک عبدالوحید،محمدارشدگھمن،طارق وڑائچ،ضیاء الرحمان،محمدعادل پنسوتہ،محمدعمران بھٹہ ایسوسی ایشن کے عہدیداران حاجی جام عطاء محمد،حاجی غلام یسین بھٹی،محمداشرف گجر،حاجی محمدعابدبھٹی،حاجی محمدیاربھٹی،حاجی عبدالحمیدبھٹی،حاجی محمدساجدبھٹی،سجادعلی عرف مامابھٹہ،عبدالشکورفوجی،ملک محمداسحاق ،جمعیت علمائے پاکستان کے صوفی دل محمدنقشبندی،قاری فیاض احمد،مفتی فضل احمدصدیقی،قاری عبدالرحمان،مفتی نصیراحمد،ملک عبدالرشیدنے بھی کوئٹہ میں دہشتگردی کے بزدلانہ حملہ کی شدیدمذمت کی ہے۔خان پور سے تحصیل رپورٹر کے مطابق کوئٹہ میں وکلاء کی ٹارگٹ کلنگ اور دہشت گردی کے خلاف پیپلزیوتھ آرگنائزیشن کے زیراہتمام بارروم کے باہر احتجاجی مظاہرہ کیا گیا ،احتجاجی مظاہرے میں وکلاء محمد نعمان نواز،ملک محمداعظم ،خلیل احمد،بلال جاوید شفیع،باقر شاہ بخاری،خورشید خان چانڈیہ،رانا محمداحد خان،رانااصغر،رانا وقاص اعظم،جمیل شاہ بخاری ،منظور قریشی،ایازاحمدفریدی،پی ایس ایف کے جواد شوق سمیت ودیگر وکلاء احتجاج میں شامل تھے۔</TEXT>
