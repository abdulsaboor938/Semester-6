<DOCNO>2881249</DOCNO>
<HL>شیخوپورہ :فیروزوالا سے ایک ہی خاندان کے 5 افراد اغوا</HL>
<AUTHOR>دنیا نیوز</AUTHOR>
<DATELINE> Pakistan 2012-08-26 00:00:00+05</DATELINE>
<TEXT>شیخوپورہ کے علاقے فیروزوالا میں نامعلوم اغواء کاروں نے ایک ہی خاندان کے دو بچوں اور دو خواتین سمیت پانچ افراد کو اغوا کر لیا۔ فیروز والا کے علاقے گلیکسی بلاک میں شام کے وقت دس سے زائد اغوا کار آئے اور ایک ہی خاندان کے پانچ افراد کو گن پوائنٹ پر اغوا کر کےنا معلوم مقام پر لے گئے۔ مغویان میں دو بچوں اور دو ضعیف العمر خواتین سمیت پانچ افراد شامل ہیں۔ علاقہ مکینوں کے مطابق اغوا کاروں نے مزاحمت کرنے والے افراد کو تشدد نشانہ بنایا اور پانچوں افراد کو زبردستی گاڑیوں میں ڈال کر فرار ہو گئے۔</TEXT>
