جوانی پھر نہیں آنی 2، سب سے زیادہ کمانے اور صدر پاکستان کا دل جیتنے والی فلم
کراچی: سلمان اقبال فلمز ، اے آر وائی فلمز اور سکس سگما پلس کی مشترکہ پیش کش سے ریلیز ہونے والی ’جوانی پھر نہیں آنی 2‘ نے صدر پاکستان ڈاکٹر عارف علوی کا دل جیت لیا۔ تفصیلات کے مطابق صدر پاکستان ڈاکٹر عارف علوی نے گزشتہ سماجی رابطے کی ویب سائٹ پر ٹویٹ کرتے ہوئے مطلع کیا کہ انہوں نے ’جوانی پھر نہیں آنی 2‘ فلم دیکھی۔ صدر پاکستان کا فلم کی تعریف کرتے ہوئے کہنا تھا کہ پاکستان کی انڈسٹری میں بھی اچھی فلمیں بن رہی ہیں اور سینیما تیزی سے ترقی کی منازل طے کررہا ہے جو اچھی بات ہے۔  اے آر وائی کے سی ای اور اور سلمان اقبال فلمز کے مالک سلمان اقبال نے صدر مملکت کا شکریہ ادا کرتے ہوئے کہا کہ ’آپ کا یہ اقدام ہمارے لیے فخر کی بات ہے، اس سے دیگر پروڈیوسر کی حوصلہ افزائی ہوگی‘۔  اے آر وائی کے پروگرام سرعام کے اینکر اور صحافی اقرار الحسن نے عارف علوی کو جواب دیتے ہوئے لکھا کہ ’صدر پاکستان کی جانب سے کی جانے والی ایسی ٹویٹ کو دیکھ کر بہت خوشی ہوئی‘۔  واضح رہے کہ عیدالضحیٰ پر سلمان اقبال فلمز ، اے آر وائی فلمز اور سکس سگما پلس کی مشترکہ کاوش فلم جوانی پھر نہیں آنی 2 ریلیز کی گئی تھی جس نے ملکی تاریخ میں نہ صرف انقلاب برپا کیا بلکہ باکس آفس پر سب سے زیادہ کمانے والی فلم کا اعزاز اپنے نام کیا۔ مزید پڑھیں: جوانی پھر نہیں آنی 2 کامیاب ترین فلم بن گئی، 53 کروڑ کا ریکارڈ بزنس سلمان اقبال فلمز، اے آر وائی فلمز اور سکس سگما پلس کی مشترکہ پیش کش سے ریلیز ہونے والی ایکشن اور رومانس سے بھرپور فلم نے 53 کروڑ سے زائد کا کاروبار کر کے باکس آفس پر سب سے زیادہ کمانے والی پاکستانی فلم بن چکی ہے۔ واضح رہے کہ جوانی پھر نہیں آنی 2015 میں ریلیز کی گئی تھی جس نے باکس آفس پر کامیابی کے جھنڈے گاڑے، ناظرین کی دلچسپی کو مدنظر رکھتے ہوئے اس کا سیکوئل بنانے کا فیصلہ کیا گیا تھا۔  ﻿ خیال رہے کہ ایکشن، ڈراما، افراتفری، مذاق مستی اور رومانس سے بھرپور فلم جوانی پھر نہیں آنی کے پہلے پارٹ کی کہانی اُن چار دوستوں کے گرد گھومتی تھی جو اپنی شادی شدہ زندگی سے پریشان تھے اور اپنی ذمہ داریوں سے نالاں ہوکر دباؤ کا شکار تھے۔ فلم کے سیکوئل میں ہمایوں سعید، فہد مصطفیٰ، واسع چوہدری، احمد علی بٹ، کبریٰ خان، ماورا حسین، عظمیٰ خان اور ثروت گیلانی نے اہم کردار ادا کیا جبکہ ندیم بیگ نے ہدایت کاری سے امور سرانجام دیے۔ ﻿ comments
