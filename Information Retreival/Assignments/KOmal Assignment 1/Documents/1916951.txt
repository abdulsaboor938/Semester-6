<DOCNO>1916951</DOCNO>
<HL>چاہ بہار میں کل بھوشن کے ساتھی کو نکالنے کیلئے ”را“ کے دو افسر ایران پہنچ گئے</HL>
<AUTHOR>نوائے وقت</AUTHOR>
<DATELINE> Pakistan 2016-03-30 19:51:57+05</DATELINE>
<TEXT>ایرانی بندرگاہ چاہ بہار میں کل بھوشن یادیو کے ساتھی جاسوس کو نکالنے کےلئے بھارتی خفیہ ایجنسی ”را“ کے دو افسر ایران میں اپنے سفارتخانے پہنچ گئے، دونوں افسران کو چاہ بہار میں موجود جاسوس کو کسی تیسرے ملک بھیجنے کا ٹاسک دیا گیا ہے، بھارتی جاسوس کو دبئی بھجوائے جانے کا امکان ہے۔ میڈیا رپورٹس کے مطابق بھارتی خفیہ ایجنسی ”را“ چاہ بہار میں موجود اپنے جاسوس کو مشکل سے نکالنا چاہتی ہے۔ چاہ بہار میں موجود بھارتی جاسوس پاکستان میں گرفتار ایجنٹ کل بھوشن یادیو کا ساتھی بتایا جاتا ہے اور اس سلسلے میں ”را“ کے دو افسران اپنے ساتھی کو چاہ بہار سے نکالنے کےلئے ایران میں اپنے سفارتخانے میں موجود ہیں۔ بھارتی خفیہ ایجنسی ”را“ کے دونوں افسران 27 مارچ سے اپنے سفارتخانے میں موجود ہیں۔ ذرائع کے مطابق ”را“ کے افسر ششمیت کو ایران سے جاسوس نکالنے کی ذمہ داری سونپی گئی ہے اور بھارتی سفارتی عملے کو چاہ بہار سے جاسوس کو کسی تیسرے ملک بھجوانے کا ٹاسک دیا گیا ہے اور اس سلسلے میں چاہ بہار میں موجود جاسوس کو دبئی بھجوائے جانے کا امکان ظاہر کیا جا رہا ہے۔</TEXT>
