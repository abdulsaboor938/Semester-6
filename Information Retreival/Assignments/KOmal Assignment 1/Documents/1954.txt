یمن کے سابق صدر کے بیٹوں کو باغیوں نے رہا کردیا
صنعا: یمن میں برسرپیکار حوثی باغیوں نے مقتول سابق صدر علی عبداللہ صالح کے دونوں بیٹوں کو رہاکردیا۔ تفصیلات کے مطابق یمنی صدر علی عبداللہ صالح کو گذشتہ سال دسمبر میں حوثی باغیوں نے قتل کرنے کے بعد ان کے دونوں بیٹوں کو اغوا کرلیا تھا۔ غیر ملکی خبر رساں ادارے کے مطابق یمنی حوثی باغیوں نے سابق صدر کے بیٹوں مدین علی اور صلاح علی کو رہا کردیا، یہ فیصلہ حوثی باغیوں کے سربراہی کونسل نے کیا ہے۔ بعض ذرائع کا کہنا ہے کہ ان کی رہائی عمان کی جانب سے ثالثی کا کردار ادا کرنے کے بعد عمل میں آئی، اور یہ بھی کہا جارہا ہے کہ انہیں عمان کے حوالے کردیا گیا ہے۔ ذرائع کے مطابق دونوں بیٹوں کو صنعا ایئر پورٹ کے ذریعے اردن کے دارالحکومت عمان پہنچا دیا گیا ہے۔ علاوہ ازیں حوثی باغیوں کی جانب سے سعودی عرب پر بیلسٹک میزائل حملے جاری ہیں، جبکہ یمن میں بھی سرکاری فوج سے جھڑپیں ہوتی رہتی ہیں۔ یمن: حوثی باغیوں اور سرکاری فوج کے درمیان جھڑپیں، درجنوں باغی ہلاک یاد رہے کہ گذشتہ ہفتے یمن میں سرکاری فورسز اور حوثی باغیوں کے درمیان جھڑپوں کے نتیجے میں 73 باغی جبکہ 11 فوجی اہلکار ہلاک ہوئے تھے۔ خیال رہے کہ الحدیدہ بندرگاہ پر سعودی عسکری اتحاد کی جانب سے حوثی کے لیے انخلا کے لیے ایک بڑا فوجی آپریشن کیا گیا تھا جس میں یمنی فوجیوں نے بھی حصہ لیا تھا۔ البتہ اب تک باغیوں کا انخلا عمل میں نہیں آیا، جبکہ عسکری اتحاد کے ترجمان کی جانب سے دعویٰ بھی سامنے آیا تھا کہ وہ جلد الحدیدہ کو باغیوں سے کلیئر کرالیں گے۔ comments
