قانونی تقاضے پورے نہ کرنے پر اسٹاک ایکسچینج نے پی آئی اے کو ڈیفالٹر قرار دے دیا
کراچی : پی آئی اے کو پاکستان اسٹاک ایکسچینج نے ڈیفالٹر لسٹ میں ڈال دیا، سالانہ جنرل میٹنگ اور آڈٹ اکاؤنٹ رپورٹ جمع نہ کرانے پر کارروائی کی گئی۔ تفصیلات کے مطابق پاکستان اسٹاک ایکسچینج نے قومی ادارے پی آئی اے کو ڈیفالٹر لسٹ میں شامل کردیا، پی ایس ای نے یہ اقدام سالانہ جنرل میٹنگ اورآڈٹ اکاؤنٹ رپورٹ جمع نہ کرانے پر اٹھایا۔ اس حوالے سے ذرائع کا کہنا ہے کہ کسی بھی کمپنی کو دو برس تک جنرل میٹنگ نہ کرانے پر اس کی رکنیت فوری معطل کردی جاتی ہے، آڈٹ رپورٹ جمع نہ کرانے پر بھی رکنیت کی معطلی کا سامنا کرنا پڑتا ہے۔  رکنیت بحالی کے لیے کمپنی کو نوے دن کا وقت دیا جاتا ہے، ڈیفالٹر90دن میں سالانہ رپورٹ جمع کرانے کا پابند ہوتا ہے۔  comments
