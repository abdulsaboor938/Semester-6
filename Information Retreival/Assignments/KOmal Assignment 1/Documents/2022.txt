عالمی منڈی میں خام تیل کی قیمت 4 سال کی بلند ترین سطح پر
سنگاپور: عالمی منڈی میں خام تیل کی قیمت 4 سال کی بلند ترین سطح پر پہنچ گئی جس کے بعد خام تیل کی قیمت 85 ڈالر فی بیرل کے قریب جا پہنچی۔ تفصیلات کے مطابق عالمی منڈی میں خام تیل کی قیمت 85 ڈالر فی بیرل کے قریب پہنچ گئی۔ برینٹ خام تیل کی قیمت 84 ڈالر 81 سینٹس فی بیرل جبکہ امریکی خام تیل کی قیمت 75 ڈالر 22 سینٹس فی بیرل ہوگئی۔ مزید پڑھیں: پیٹرول 4 روپے فی لیٹر مہنگا ہونے کا امکان خام تیل کی قیمتوں میں یہ اضافہ 4 سال کی بلند ترین سطح پر ہے۔ گزشتہ روز ٹریڈنگ کے دوران خام تیل کی قیمت 85 ڈالر ریکارڈ کی گئی تھی۔ ماہرین کا کہنا ہے کہ ایران کے خام تیل پر پابندیوں کے بعد قیمت میں اضافہ ریکارڈ کیا جارہا ہے جبکہ عالمی مارکیٹ میں خام تیل کی سپلائی میں کمی کے خدشات بھی متوقع ہیں۔ ایرانی تیل پر چین کی جانب سے امریکی پابندیوں کی مخالفت بھی کی جارہی ہے۔ comments
