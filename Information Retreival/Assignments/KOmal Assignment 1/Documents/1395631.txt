<DOCNO>1395631</DOCNO>
<HL>ڈاکٹر عاصم حسین کے 462 ارب روپے کرپشن ریفرنس کی سماعت ملتوی</HL>
<AUTHOR>روزنامہ جنگ</AUTHOR>
<DATELINE> Pakistan 2018-07-11 05:07:00+05</DATELINE>
<TEXT>کراچی (اسٹاف رپورٹر)احتساب عدالت نے ڈاکٹر عاصم حسین کے 462 ارب روپے کرپشن ریفرنس کی سماعت 11؍ جولائی تک ملتوی کردی ،احتساب عدالت میں ڈاکٹر عاصم اور دیگر کے خلاف چار سو باسٹھ ارب روپے کرپشن ریفرنس کی سماعت ہوئی جہاں عدالت نے ڈاکٹر عاصم کی ایک روز کے لیے حاضری سے استثنیٰ کی درخواست منظور کرلی جبکہ سابق سیکرٹری پیٹرولم اعجاز چوہدری سمیت دیگر پیش ہوئے ۔ڈاکٹر عاصم حسین کے خلاف گواہ زاہد حسین نے بیان قلمبند کرادیا،عدالت نے ڈاکٹر عاصم کے خلاف سامبا اور الائیڈ بینک کے گواہوں کو طلب کرلیا،عدالت نے ڈاکٹر عاصم کے خلاف منی لانڈرنگ کے حوالے سے بھی گواہوں کو شواہد پیش کرنے کا حکم دیتے ہوئے سماعت 11 جولائی تک ملتوی کردی۔</TEXT>
