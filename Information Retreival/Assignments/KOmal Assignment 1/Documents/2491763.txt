<DOCNO>2491763</DOCNO>
<HL>وکلاء کی ملک گیر ہڑتال ، جڑانوالہ بارکے وکلاء نے منگل کو بھی عدالتوں کا مکمل بائیکاٹ کیا</HL>
<AUTHOR>اردو پوائنٹ</AUTHOR>
<DATELINE> Pakistan 2008-02-12 16:18:09+05</DATELINE>
<TEXT>جڑانوالہ(اردوپوائنٹ اخبا ر تازہ ترین12 فروری2008 ) اسلام آباد میں وکلاء ریلی پرپولیس کے وحشیانہ تشدد کے خلاف پاکستان بار کونسل کی اپیل پر بار ایسوسی ایشن جڑانوالہ کی ہڑتال جاری منگل کوعدالتوں کامکمل بائیکاٹ کیااور ریلی نکالی ، اس موقع پر وکلائرراہنماؤں خالد پرویز کھوکھر ، عمیر شاہدبھٹی ، شہزاد عاصم اعوان ، رانا عتیق الرحمان ، عبدالستار اقبال ودیگر نے خطاب کرتے ہوئے کہاکہ تشدد جھوٹے مقدمات اور لالچ وکلاء تحریک کاراستہ نہیں روک سکتے اس موقع پر وکلاء راہنماؤں نے جڑانوالہ میں 18فروری تک عدالتوں کے مکمل بائیکاٹ کا اعلان بھی کیا وکلاء نے ریلی کے دوران احسن بھون کا پتلا نذر آتش کیا اوراُن کے خلاف زبردست نعرہ بازی کرتے ہوئے انہیں ”غدار وکیل“ کا خطاب بھی دیا ۔</TEXT>
