<DOCNO>1886304</DOCNO>
<HL>بچوں کا اغوا باعث تشویش ہے وزیر اعلیٰ نوٹس لیں: ناظم شوکت</HL>
<AUTHOR>نوائے وقت</AUTHOR>
<DATELINE> Pakistan 2016-08-02 02:14:05+05</DATELINE>
<TEXT>لاہور (پ ر) چیئرمین مسائل کمیٹی ناظم شوکت نے کہا کہ آج کل بچوں کو آئے روز اٹھایا جا رہا ہے کافی تعداد میں بچوں کو اٹھایا گیا لیکن ہماری انتظامیہ بالکل ناکام ہے۔ ابھی تک کسی بھی بچے کو بازیاب نہیں کیا گیا۔ بچوں کے والدین بچے غائب ہو جانے کی وجہ سے بہت پریشان ہیں لیکن ابھی تک بچوں کو بازیاب نہیں کیا گیا۔ وزیر اعلیٰ سے اپیل ہے بچوں کے اغوا کا نوٹس لیں۔ بادامی باغ اور اس کے علاوہ بھی کافی جگہوں سے بچے اغوا ہوئے ہیں۔ بچوں کے والدین سخت پریشان ہیں بعض بچوں کو قتل کر کے ان کے گھروں کے باہر پھینک جاتے ہیں بعض بچوں سے زیادتی کے بعد انہیں قتل کر دیتے ہیں۔</TEXT>
