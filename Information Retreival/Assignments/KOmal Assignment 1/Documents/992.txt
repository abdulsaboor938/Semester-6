جام خان شورو الزامات سے سرخرو ہوں گے، ناصر حسین شاہ
کراچی : پیپلزپارٹی کے رہنما ناصرحسین شاہ کا کہنا ہے کہ پیپلزپارٹی کے لوگوں کی کردارکشی کی جارہی ہے، جام خان شوروالزامات سے سرخرو ہوں گے، ان چیزوں سے گھبرانے والے نہیں، ہم ان کا سامنا کریں گے۔ تفصیلات کے مطابق پیپلزپارٹی کے رہنما ناصرحسین شاہ نے میڈیا سے گفتگو کرتے ہوئے کہا 18اکتوبر کے سانحے کو11سال گزر چکے ہیں، سانحے کا المیہ ہر کارکن محسوس کرتا ہے ، پیپلز پارٹی کے ہی کارکن ہیں جنہوں نے قربانیاں دیں۔ ناصرحسین شاہ کا کہنا تھا کہ بینظیر بھٹو ہی تھیں جو سانحے کے زخمیوں کے گھر گئیں، پیپلزپارٹی کے لوگوں کی کردارکشی کی جارہی ہے۔ جام خان شورو کے حوالے سے پی پی رہنما نے کہا جام خان شوروالزامات سےسرخرو ہوں گے، انھوں نے کوئی کرپشن نہیں کی، پیپلز پارٹی کو شروع سے ٹارگٹ کیا جا رہا ہے۔ ان کا کہنا تھا کہ آج کےنیب افسران ہوں یا پہلے کے کارروائی ایک جیسی ہے، ان چیزوں سے گھبرانے والے نہیں، ہم ان کا سامناکریں گے، ہمیں عدالت سے پوری امید ہے۔ رہنماپیپلزپارٹی نے کہا 18اکتوبرکے سانحے میں محترمہ کوقتل کرنیوالے ملوث ہیں، ملزمان پکڑے بھی گئے المیہ ہے کہ ان لوگوں کو عدالت نے چھوڑ دیا۔ ناصر حسین شاہ کا کہنا تھا کہ پیپلز پارٹی نے کبھی لاتعلقی نہیں کی، عزیربلوچ سمیت دیگر معاملات سازش کا حصہ ہیں، تھرکول وہ پراجیکٹ ہے، جو پاکستان کو فائدہ دے گا، فرانزک رپورٹ کو ہم ویلکم کرتے ہیں۔ comments
