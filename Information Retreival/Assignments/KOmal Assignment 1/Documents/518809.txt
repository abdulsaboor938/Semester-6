<DOCNO>518809</DOCNO>
<HL>ایف آئی اے کی مختلف شہروں میں کارروائی، 12 مطلوب انسانی سمگلرز گرفتار</HL>
<AUTHOR>روزنامہ پاکستان</AUTHOR>
<DATELINE> Pakistan 2016-01-19 18:15:58+05</DATELINE>
<TEXT>لاہور (مانیٹرنگ ڈیسک) وفاقی تحقیقاتی ادارے (ایف آئی اے) کے انسداد انسانی سمگلنگ سیل نے پنجاب کے مختلف شہروں میں کارروائیاں کرتے ہوئے 12 مطلوب انسانی سمگلرز گرفتار کر لیا ہے۔ تفصیلات کے مطابق ایف آئی اے کے انسانی سمگلنگ سیل نے لاہور، گجرات اور گوجرانوالہ کے مختلف علاقوں میں کارروائیاں کرتے ہوئے 12 ملزمان کو گرفتار کرلیا۔ ایف آئی اے کے مطابق گرفتار ملزمان اشفاق، الیاس، سہیل، یونس جاوید، اعظم، ناصر اسحاق، عقیل طارق، نصیراحمد اور زوار افضل شامل ہیں جبکہ گرفتار ملزمان میں انتہائی مطلوب انسانی سمگلر حسین، بابر نعیم اور اشرف کو بھی گرفتارکیا جاچکا ہے۔</TEXT>
