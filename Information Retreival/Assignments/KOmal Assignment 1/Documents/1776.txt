آسٹریلوی ٹیم میں تجربہ کار اور پاکستانی ٹیم میں نئے کھلاڑی ہیں: سرفراز احمد
﻿لاہور: قومی کرکٹ ٹیم کے کپتان سرفراز کا کہنا ہے کہ آسٹریلیا کی ٹیم میں تجربہ کار کھلاڑی ہیں جبکہ پاکستان کی ٹیم نئے کھلاڑیوں پر مشتمل ہے۔ ایشیا کپ ماضی کا حصہ بن چکی ہے۔ تفصیلات کے مطابق قومی کرکٹ ٹیم کے کپتان سرفراز احمد کا کہنا ہے کہ آسٹریلیا کی ٹیم میں تجربہ کار کھلاڑی ہیں، پاکستان کی ٹیم نئے کھلاڑیوں پر مشتمل ہے۔ ٹیسٹ کرکٹ مختلف فارمٹ ہے، محتاط ہو کر کھیلنا ہوگا۔ انہوں نے کہا کہ بولنگ اور بیٹنگ میں بہتری کے لیے حکمت عملی بنائی ہے، ایشیا کپ ماضی کا حصہ بن چکی ہے۔ ٹیم سلیکشن سب کی مشاورت سے کی جاتی ہے۔ قومی ٹیم کے کپتان کا کہنا تھا کہ ہم نے ابھی 8 ٹیسٹ کھیلنے ہیں، تجربہ حاصل ہوگا۔ ٹیسٹ کرکٹ کھیلنے سے کارکردگی میں بہتری آتی ہے۔ آسٹریلوی ٹیم اچھی ہے، امید ہے ہم ان کے خلاف بہتر کھیلیں گے۔ انہوں نے کہا کہ میچز میں کامیابی کے لیے بلے بازوں کو بڑی اننگز کھیلنا ہوگی۔ وقت کے ساتھ بہت کچھ سیکھا ہے۔ کوشش ہے کہ آسٹریلیا کے خلاف اچھا پرفارم کریں۔ سرفراز نے بتایا کہ یاسر شاہ فرسٹ کلاس کرکٹ کھیل رہے تھے، فرسٹ کلاس کرکٹ میں یاسر شاہ کی کارکردگی اچھی رہی۔ یاسر شاہ ماضی کی طرح اب بھی کامیابی میں اہم کردار ادا کریں گے۔ انہوں نے کہا کہ محمدحفیظ کی کارکردگی اچھی ہے اسی لیے ٹیم میں شامل کیا، آسٹریلیا کے خلاف دونوں ٹیسٹ میچز میں کامیاب ہوں گے۔ خیال رہے کہ پاک آسٹریلیا ٹی 20 سیریز کا آغاز 7 اکتوبر سے ابوظہبی میں ہوگا، دوسرا ٹیسٹ 16 اکتوبر سے ہوگا۔ ادھر قومی کرکٹ ٹیم کے لیگ اسپنر شاداب خان انجری کے باعث آسٹریلیا کے خلاف پہلے ٹیسٹ میچ سے باہر ہوگئے ہیں۔ comments
