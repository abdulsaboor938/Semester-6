<DOCNO>1377416</DOCNO>
<HL>بھارت ، 13سال میں صرف 4افراد کی سزائے موت پر عمل درآمد</HL>
<AUTHOR>روزنامہ جنگ</AUTHOR>
<DATELINE> Pakistan 2018-05-30 05:05:00+05</DATELINE>
<TEXT>کراچی(نیوزڈیسک) بھارت میں گزشتہ 13 سال کے دوران صرف 4افراد کی سزائے موت پر عمل ہواجبکہ جیلوں میں سیکڑوں قیدی ایسے ہیں جن کی سزائے موت پر عمل درآمد نہیں ہوا ، ادھر پاکستان میں 2017کے دوران 60افراد کی سزائے موت پر عمل درآمد ہوا جبکہ 200افراد کو سزائے موت سنائی گئی۔ غیر ملکی میڈیا کے مطابق انڈیا میں سزائے موت کے حوالے سے جنوری 2018 میں شائع ہونے والی ایک رپورٹ کےمطابق دسمبر 2017کے اختتام پر بھارتی جیلوں میں 371 افراد ایسے تھے جنہیں سزائے موت دی جاچکی ہے،بھارت میںصرف 2017کےدوران 109افراد کو سزائے موت سنائی گئی جبکہ2016میں 149افراد کو سزائے موت سنائی گئی تھی۔بہر حال گزشتہ 13سال کے دوران صرف 4افراد کی سزائے موت پر عمل درآمد ہوسکا ہےجن میںسے ایک نے کم عمر بچی کیساتھ ریپ کیا تھااور دیگر 3پر دہشتگردی کے الزامات تھے۔دوسری جانب بھارت’’ چائلڈ ریپ‘‘ کے مجرموں کو سزائے موت دینے والا14واں ملک بن گیا ہے۔</TEXT>
