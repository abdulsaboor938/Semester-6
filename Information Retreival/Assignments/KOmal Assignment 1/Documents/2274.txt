کراچی میں رنگا رنگ فیشن پاکستان ویک کا آغاز، خوبرو ماڈلز کے جلوے
کراچی: شہر قائد میں رنگا رنگ فیشن پاکستان ویک کا آغاز ہوگیا ہے، موسم سرما کی مناسبت سے دیدہ زیب ملبوسات متعارف کرائے گئے اور خوبرو ماڈلز نے جلوے بکھیرے۔ تفصیلات کے مطابق کراچی میں فیشن کے بدلتے جدید انداز اور نظروں کو چونکاتے عروسی لباس کی نمائش کا میلہ سج گیا، فیشن پاکستان ویک جہاں ملک کی مایا ناز ماڈلز موسم سرما کے دل لباتے لباس پیش کررہی ہیں۔ مشرقی میک اپ اور عروسی لباس زیب تن کئے ماڈلز جب ریمپ پر جلوہ گر ہوئیں تو ناصرین کی نظریں کچھ ٹھیر سے گئیں۔ فیشن کے پہلے روز معروف ڈیزائنرز نے اپنے ملبوسات متعارف کرائے، جن میں ٹینا درانی نے عروسی ملبوسات ، ایچ ایس وائے ، زینب چھٹانی ، ہما عدنان ، آمنہ عقیل ، اینا علی نے اپنی کلیکشن پیش کیں۔         پاکستان فیشن کاؤنسل کے زیر اہتمام پاکستان فیشن ویک 28 سے 30ستمبرتک جاری رہے گا۔ فیشن ویک 2018 میں ٹینا درانی ،ہما عدنان ،زینب چوٹانی ،آمنہ عقیل ،دی پینک ٹری کمپنی ، حسن شہریار یاسین (ایچ ایس وائے) ،ورد اسلیم، ماہین کریم ،ماہین خان اور دیپک پروانی کے علاوہ دیگر باصلاحیت ڈزائنرز اپنے رنگارنگ ملبوسات پیش کریں گے۔ شرکاء کا کہنا تھا کہ ہماری فیشن انڈسٹری کو ابھی اور اگے جانا ہے، مرد ہو یا عورت دور جدید میں ہر کوئی منفرد دیکھنا چاہتا ہے، رنگوں کے ساتھ عروسی اور فارمل ملبوسات کے میلہ اب بین الاقوامی دوڑ سے کچھ دور نہیں۔ فیشن پاکستان ویک ملک کی فیشن اندسٹری میں اہم سنگ میل ثابت ہوگا۔ خیال رہے ایف پی ڈبلیو کا آغاز سن 2009 میں ہوا اس ایونٹ کے زریعے جہاں پاکستانی فیشن ڈیزائنرز نت نئے ملبوسات کی کلیکشنز متعارف کرواتے ہیں۔ comments
