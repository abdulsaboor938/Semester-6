مزیدار رس گلے گھر میں بنائیں
﻿﻿﻿سفید رنگ کے مزیدار رس گلے سب ہی کو پسند ہوتے ہیں اور انہیں دیکھ کر منہ میں پانی بھر آتا ہے۔ آج ہم آپ کو رس گلے بنانے کی ترکیب بتارہے ہیں جسے آپ باآسانی گھر میں تیار کرسکتے ہیں۔ دودھ: 1 کلو لیموں کا رس: 3 کھانے کے چمچ میدہ: 2 کھانے کے چمچ چینی: 2 کپ پانی: 3 کپ سب سے پہلے دودھ گرم کریں، جب ابال آنے لگے تو لیموں کا رس ڈال کر ہلائیں۔ پانچ منٹ پکنے دیں یہاں تک کہ دودھ اچھی طرح پھٹ جائے۔ اسے دس منٹ تک ٹھنڈا ہونے دیں۔ اس دوران چینی اور پانی پین میں ڈال کر پکا لیں تاکہ شیرہ تیار ہو جائے۔ اب پھٹے دودھ کو ململ کے کپڑے میں ڈال کراوپر پانی ڈالیں تاکہ لیموں کا کھٹا پن نکل جائے اور پھر اچھی طرح نچوڑ لیں۔ پنیر کو پیالے میں ڈال کر اس میں میدہ مکس کر کے ہاتھ سے سات آٹھ منٹ مسلیں۔ اب چھوٹی چھوٹی بالز بنا لیں، بالز میں کوئی کریک نا ہو ورنہ رس گلے پھٹ جائیں گے۔ ان کو شیرے میں ڈال کر ڈھک کر 10 منٹ تیز آنچ پر پکائیں اور پھر پانچ منٹ ہلکی آنچ پر پکنے دیں۔ شیرے سے نکال کر ٹھنڈا کر کے پیش کریں۔ comments
