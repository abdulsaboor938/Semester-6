معیشت کی بہتری کے لیے اقدامات کررہے ہیں، اسد عمر
اسلام آباد: وزیر خزانہ اسد عمر نے کہا ہے کہ توانائی سیکٹر میں بہت زیادہ نقصانات ہوئے ہیں جس سے معیشت بیٹھ گئی ہے، معیشت کی بہتری کے لیے اقدامات کررہے ہیں۔ تفصیلات کے مطابق وفاقی وزیر خزانہ اسد عمر نے کہا ہے کہ رئیل اسٹیٹ کے شفاف نظام کے لیے ماہرین سے تجاویز مانگی ہیں، صنعت، ایکسپورٹ میں بہتری آنے سے لوگ سرمایہ کاری کریں گے، ابھی کرنٹ اکاؤنٹ خسارے میں کمی آئی ہے۔ ہر ادارے کا علاج اس کی نجکاری نہیں ہوتا ہے وزیر خزانہ نے کہا کہ حالیہ اقدامات سے ایکسپورٹ میں اضافہ اور امپورٹ میں کمی آئی ہے، اگر صنعت اور ایکسپورٹ میں بہتری آئے گی تو لوگ سرمایہ کاری کریں گے، خسارے میں چلنے والے اداروں کے فنڈز سے متعلق جلد فیصلہ ہوگا، پالیسیوں پر عملدرآمد کے لیے اچھے افسر نہیں ہوں گے تو تبدیلی نہیں آئے گی۔ انہوں نے کہا کہ رئیل اسٹیٹ کے شفاف نظام کے لیے ماہرین سے تجاویز مانگی ہیں جبکہ پی آئی اے، اسٹیل مل نجکاری ہونی ہوتی تو گزشتہ حکومت کرچکی ہوتی، ہر ادارے کا علاج اس کی نجکاری نہیں ہوتا ہے۔ مزید پڑھیں: آخری بار آئی ایم ایف کے پاس جارہے ہیں: اسد عمر یاد رہے کہ گزشتہ ہفتے وزیر خزانہ اسد عمر کا کہنا تھا کہ معیشت کا بنیادی ڈھانچہ ٹھیک کریں گے تو روپے کی قدر مستحکم ہوگی، پاکستان کے لئے بیل آؤٹ پیکیج ناگزیر ہے۔ اسد عمرکا کہنا تھا کہ ہم نے کبھی یہ دعویٰ نہیں کیا کہ آئی ایم ایف کے پاس نہیں جائیں گے۔ ان کا کہنا تھا کہ پاکستان پہلے بھی 18 بار آئی ایم ایف پروگرام میں جاچکا ہے۔ comments
