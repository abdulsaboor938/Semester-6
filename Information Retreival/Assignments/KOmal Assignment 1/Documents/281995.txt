<DOCNO>281995</DOCNO>
<HL>مزید 4دہشتگردوں کو پھانسی</HL>
<AUTHOR>روزنامہ پاکستان</AUTHOR>
<DATELINE> Pakistan 2017-05-19 03:56:25+05</DATELINE>
<TEXT>راولپنڈی(آن لائن)فوجی عدالتوں سے سزا یافتہ مزید 4 دہشت گردوں کو پھانسی کے پھندے پر لٹکا دیا گیا، بدھ کو چار دہشت گردوں کو تختہ دار پر لٹکایا گیا تھا ، دو دنوں میں 8دہشت گردوں کو انجام تک پہنچا دیا گیا۔پاک فوج کے شعبہ تعلقات عامہ(آئی ایس پی آر)کے مطابق چاروں دہشت گرد محمد ابراہیم،رضوان اللہ ،سردار علی اور شیر محمد خان کا تعلق کالعدم تحریک طالبان پاکستان سے تھا ۔تختہ دار پر لٹکائے جانیوالے چاروں دہشت گرد معصوم شہریوں کے قتل،تعلیمی اداروں کی تباہی،فورسز پر حملوں اور مواصلاتی نظام کو تباہ کرنے میں ملوث تھے اور انہوں نے مجسٹریٹ کے سامنے اپنے جرائم کا اعتراف کیا۔ آئی ایس پی آر کے مطابق فوجی عدالتوں سے سزائے موت پانے والے 4 دہشت گردوں کو خیبر پختونخوا کی جیل میں تختہ دار پر لٹکا دیا گیا ہے۔۔واضح رہے کہ گزشتہ روز بھی فوجی عدالت سے سزا پانیوالے چار دہشتگردوں کوپھانسی دی گئی تھی۔رواں برس فروری میں شروع ہرنے والے آپریشن رد الفساد کے بعد سے اب تک 35 دہشت گردوں کو سزائے موت دی جا چکی ہے۔ پھانسی</TEXT>
