<DOCNO>300452</DOCNO>
<HL>بنگلہ دیش میں مشہور جہادی تنظیم حرکۃ الجہاد الاسلامی کے سربراہ مفتی عبد الحنان سمیت 3افراد کو پھانسی دے دی گئی</HL>
<AUTHOR>روزنامہ پاکستان</AUTHOR>
<DATELINE> Pakistan 2017-04-13 21:34:31+05</DATELINE>
<TEXT>ڈھاکہ(ڈیلی پاکستان آن لائن) بنگلہ دیشی حکومت نے معروف جہادی تنظیم حرکۃ الجہاد الاسلامی کے اہم رہنما مفتی عبد الحنان سمیت 3افراد کو پھانسی دے دی ،تینوں افراد کو 2004ء میں برطانوی سفیر پر گرنیڈحملے کے الزام میں2008ء کو سزائے موت سنائی گئی تھی ۔ غیر ملکی میڈیا کے مطابق بنگلہ دیشی حکومت نے انتہا پسند جہادی تنظیم حرکۃ الجہاد الاسلامی کے مشہور لیڈر مفتی عبد الحنان ،شریف شاہد اور دلاور حسین کو پھانسی دے دی ۔تینوں افراد کو 2004ء میں برطانوی سفیر پر ہونے والے گرنیڈ حملے کے الزام میں گرفتار کیا گیا تھا اور 2008ء میں بنگلہ دیشی عدالت نے سزائے موت کا حکم سنایا تھا ،گزشتہ ماہ سپریم کورٹ نے تین جنگجوؤں کی سزائے موت کو برقرار رکھا تھا،جبکہ حال ہی میں بنگہ دیش کے صدر نے ان کی رحم کی اپیل بھی مسترد کر دی تھی۔پھانسی پانے والے تینوں افراد پر الزام تھا کہ انہوں نے 21مئی 2004ء ضلع سلہٹ میں ایک اجتماع پر گرنیڈ حملہ کیا تھا ۔مفتی عبد الحنان اور شریف شاہد کو قاسم پورہ جیل میں پھانسی دی گئی ،جبکہ دلاور حسین کو سلہٹ سینٹرل جیل میں پھانسی کے پھندے پر لٹکایا گیا ۔اس موقع پر بنگلہ دیش میں کسی بھی ممکنہ رد عمنل سے بچنے کے لئے سیکیورٹی کے انتہائی سخت انتظامات کئے گئے تھے ۔</TEXT>
