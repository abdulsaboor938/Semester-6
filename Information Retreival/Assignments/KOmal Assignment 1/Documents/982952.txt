<DOCNO>982952</DOCNO>
<HL>میرپور اور بھمبر میں غیر جریدہ ملازمین کا مظاہرہ،نوٹیفکیشن کے اجرا تک احتجاج جاری رکھنے کا اعلان</HL>
<AUTHOR>روزنامہ جنگ</AUTHOR>
<DATELINE> Pakistan 2016-05-17 05:05:00+05</DATELINE>
<TEXT>مظفر آباد‘میرپوربھمبر (نمائندہ جنگ ‘ نماہ نگار) غیر جریدہ ملازمین کا احتجاج تیرھویں روز میں داخل ہو گیا ،چار دن کے پر امن اور خاموش دھرنا کے بعد احتجاجی جلوس جلسہ اور ریلیوں کا سلسلہ پھر شروع ہو گئے،چوک شہیداں میرپور اور بھمبر کا ضلع کچہری ایک مرتبہ پھر ظلم و ستم ہائے ہائے وعدہ خلافی ہائے ہائے ہمارے مطالبات پورے کرو کے نعروں سے گونج اٹھا ۔انتقامی کاروائیوں کی مذمت اور تسلیم شدہ مطالبات کے نوٹیفکیشن کی اجرائیگی تک احتجاج جاری رکھنے کا عزم ،احتجاجی جلسہ سے ضلعی صدر تنظیم غیر جریدہ میرپور خواجہ لیاقت علی ،سینئر نائب صدر ملک راشد محمود ،سیکرٹری جنرل طارق محمود ملک ،تنظیم فنی ملازمین برقیات کے صدر قیصر مسعود بٹ ،سیکرٹری جنرل سردار معروف سابق سیکرٹری جنرل فیڈریشن شاہد سلہریا،سابق سیکرٹری جنرل ایپکامیرپور ندیم اختر ،نائب صدر تنظیم غیر جریدہ حیدر کملاق ،ایڈیشنل سیکرٹری جنرل افراز چوہدری ،راجہ عمر ریاض ،چوہدری ساجد ،شوکت چوہدری ،مرکزی صدارتی مشیران شفیق بٹ ،افتخار عطا راجہ ،آصف شاہ ،راشد خوشحال ،چوہدری آفتاب ،نعیم اعجاز ،مرزا ذوالفقار ،امتیاز بھٹی نے خطاب کرتے ہوئے کہا کہ محکمہ مالیات تسلیم شدہ مطالبا ت کا نوٹیفکیشن فوری طور پر جاری کرے چیف سیکرٹری کے واضح اعلان کے باوجود دو دن میں نوٹیفکیشن جاری کرنے کاوعدہ پورا نہیں کیا گیا بلکہ ضلع نیلم اور بھمبر میں ہڑتالی ملازمین کے خلاف انتقامی کاروائی کی گئی جس کی بھرپور مذمت کرتے ہیںانہوں نے کہا کہ ہم وزیراعظم آزادکشمیر اور صدر ریاست سے مطالبہ کرتے ہیں کہ آپ کی موجودہ حکومت چندہ ماہ کی مہمان رہ گئی ہے جاتے جاتے ملازمین کی بددعائوں کی بجائے دعائیں لو اور ملازمین کے تسلیم شدہ مطالبات کے نوٹیفکیشن کے اجرا میں حائل رکاوٹوں کو دور کرنے کے لیے اقداما ت کریں ۔چیف سیکرٹری آزادکشمیر کے ہمدردانہ رویے پر ملازمین مشکور ہیں لیکن ان کے دو دن کا وعدہ بھی وفا نہیں ہوا ہے مجبوراآج پھر ملازمین سڑکوں پر ہیں انہو ں نے کہا کہ نوٹیفکیشن کےاجراتک پر امن احتجاج جاری رکھیں گے ۔ بھمبر میں امیدوار اسمبلی تحریک انصاف حلقہ بھمبر ڈاکٹر انعام الحق رہنمائوں کے ہمراہ ملازمین کے احتجاجی کیمپ میں پہنچ گئے اور احتجاجی ملازمین سے اظہار یکجہتی کیا اس موقعہ پر خطاب کرتے ہوئے ڈاکٹر انعام الحق نے کہا کہ پیپلز پارٹی کی حکومت ملازمین کے مسائل حل کرنے میں مکمل طور پر ناکام ہو چکی ہے،مختلف محکموں کے ملازمین سڑکوں پر ہیں اور حکمرانوں کے خلاف دھرنے دے رہے ہیں ،انہوں نے ملازمین کو یقین دلایا کہ ان کے مطالبات کی منظوری تک تحریک انصاف ملازمین کے شانہ بشانہ رہے گی ۔اس موقعہ پر پی ٹی آئی کے مرکزی رہنماء چوہدری عبدالرئوف کاشر اور حاجی محمد عبداللہ نے بھی ملازمین کے دھرنے میں شریک ہو کر ان سے اظہار یکجہتی کیا ،دریں اثنا انجمن پٹواریاں و قانون گوئیاں کے صدر مظہر اقبال ،نمائندہ ٹیچر آرگنائزیشن چوہدری محمد اسلم نے بھی ملازمین کے دھرنے میں شرکت کی اور حکومت سے مطالبہ کیا کہ غیر جریدہ ملازمین کے تمام مسائل فوری حل کیے جائیں ،مظفر آباد سے نامہ نگار کے مطابق چیف سیکرٹری آزادکشمیر کے وعدہ کے مطابق ریاستی ملازمین کے مطالبات پر عملدرآمد نہ ہو سکا ۔تین دن گزرگئے کوئی نوٹیفکیشن جاری نہ ہوا۔ریاستی ملازمین ایک بر پھر سڑکوں پر نکل آئے ۔دارالحکومت سمیت 10اضلاع میں احتجاجی ریلیاں ۔جلسے ،جلوس حکومت اور بیوروکریسی کے خلاف شدید نعرہ بازی ۔حکومت اور بیوروکریسی ملازمین کے ساتھ دھوکہ کر رہی ہے ۔ملازمین کو گزشتہ چھ ماہ سے ٹرخایا جا رہا ہے ۔مطالبات پر فوری عملدرآمد نہ ہوا تو ریاست بھر کے ملازمین کفن پوش جلوس نکالیں گے ۔احتجاجی مظاہرہ سے پاکستان تحریک انصاف کے سینئر نائب صدر خواجہ فاروق احمد ،ضلعی صدر چوہدری شفقت اظہار یکجہتی کرتے ہوئے مکمل تعاون کا یقین دلایا ۔18مئی کے پی ٹی آئی جلسے میں عمران خان بھی ریاستی ملازمین سے اظہار یکجہتی کریں گے ۔احتجاجی مظاہرہ سے تنظیم غیر جریدہ کے مرکزی صدر عمران خورشید ،ایپکا صدر سید صدیق شاہ ،خواجہ عبدالوحید ،توفیق کیانی ،معروف مغل ،پرویز قریشی ،راجہ اویس،زاہد عباسی ،بشارت عباسی ،آصف میر،نوید اسحاق،لیاقت خٹک ،راجہ نثار،چوہدری خورشید،ارشد مغل و دیگر نے خطاب کیا۔</TEXT>
