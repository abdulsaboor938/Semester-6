واجد ضیا نے پارلیمنٹ کو جھوٹا کہا ، طلال اور نہال کو نوٹس ہوسکتا ہے تو اسے کیوں نہیں، کیپٹن(ر) صفدر
اسلام آباد : کیپٹن(ر) صفدر کا کہنا ہے کہ واجد ضیا نے پارلیمنٹ کو جھوٹا کہا ، طلال اور نہال کو نوٹس ہوسکتا ہے تو اسے کیوں نہیں، ملک کونقصان پہنچانے والوں کو معاف کرنے سے اللہ ناراض ہوتا ہے۔ تفصیلات کے مطابق سابق وزیر اعظم نواز شریف کے داماد کیپٹن(ر) صفدر نے احتساب عدالت کے باہر میڈیا سے گفتگو کرتے ہوئے کہا کہ پاناما کیس کی تحقیقات کرنے والی جے آئی ٹی کے سربراہ پر تنقید کرتے ہوئے کہا کہ اللہ ہی واجد ضیا کو معاف کرے تو کرے، واجد ضیا نے ایک غلط رپورٹ بدنیتی کی بنیاد پر دی ، واجد ضیا سےصرف دستخط لئے گئے،رپوٹ کہیں اور تیار ہوئی۔ کیپٹن(ر) صفدر کا کہنا تھا کہ کروڑعوام کو تباہی کے دہانےپرلاناریاست کیلئے خطرہ ہے،ملک کو نقصان پہنچانے والوں کو معاف کرنے سے اللہ ناراض ہوتا ہے۔ نواز شریف کے داماد نے کہا کہ جے آئی ٹی کی خود ساختہ رپورٹ پر کیس چلایا جا رہا ہے ، نیب کے قانون میں ویڈیولنک کےذریعےبیان کی گنجائش نہیں ، کیسے پتہ چلے گا بیان ریکارڈ کرانے والا واجد ضیا کا کزن ہی ہو، قطری شہزادے کا بیان ویڈیو لنک کےذریعے ریکارڈ نہیں کیا گیا تھا۔ انکا کہنا تھا کہ واجد ضیا اکیلا نہیں ہے ،واجدضیا اینڈ کمپنی کہا جائے ، واجد ضیا نے پارلیمنٹ کو جھوٹا کہا ہے ، طلال چوہدری، نہال ہاشمی کو نوٹس ہوسکتا ہے تو اسے کیوں نہیں۔ انھوں نے مزید کہا کہ یہ کیس بہت پیچیدہ ہوگیا ہے ، اسمبلیاں چلنے دیں گے تو ہی کام ہوگا، جب تک سیاستدانوں کےہاتھ بندھےہیں ملک ترقی نہیں کرسکتا۔ comments
