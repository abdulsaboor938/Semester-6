<DOCNO>1809177</DOCNO>
<HL>اردن میں 10 دہشت گردوں سمیت 15 افراد کو پھانسی</HL>
<AUTHOR>نوائے وقت</AUTHOR>
<DATELINE> Pakistan 2017-03-05 04:03:50+05</DATELINE>
<TEXT>عمان (اے ایف پی) اردن میں10 دہشت گردوں سمیت 15 افراد کو پھانسی دیدی گئی۔ عمان ڈسٹرکٹ کے اٹارنی جنرل زید الامور نے کہا یہ سزائیں ہر ایک کیلئے پیغام ہے جو ملکی سلامتی کو متاثرکرنا چاہتا ہے جبکہ ایمنسٹی انٹرنیشنل نے ایک روز میں پندرہ افراد کو تختہ دار پر لٹکائے جانے پر تشویش کا اظہار کر دیا ہے۔ ڈپٹی ڈائریکٹر برائے بیروت آفس سمعہ حدید نے کہا اقدام کو خفیہ رکھا گیا۔ حکام کے مطابق 15 افراد سنگین جرائم میں ملوث ہیں۔ سواقہ جیل میں سزائوں پر عملدرآمد کیا گیا۔</TEXT>
