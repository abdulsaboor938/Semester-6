<DOCNO>706430</DOCNO>
<HL>تین ماہ کے دوران 260سے زائد انسانی سمگلروں کوگرفتار کر لیا گیا</HL>
<AUTHOR>روزنامہ پاکستان</AUTHOR>
<DATELINE> Pakistan 2014-06-09 03:17:06+05</DATELINE>
<TEXT>لاہور(وقائع نگار خصوصی) ڈائریکٹر جنرل ایف آئی اے غالب بندیشہ کے حکم پر گزشتہ تین ماہ کے دوران ایف آئی اے لاہور نے 260سے زائد انسانی سمگلروں اور جعلی دستاویزات پر بیرون ممالک جانے والوں کو گرفتار کر لیا گیا ۔ یہ بات ڈپٹی ڈائریکٹر ایڈمن ایف آئی اے خواجہ حماد نے بتائی۔ انہوں نے بتایا کہ ڈائریکٹر ایف آئی اے نے اس کارروائی پر ڈپٹی ڈائریکٹر ایف آئی اے امیگریشن لاہور چوہدری محمد احمد اور ان کے ماتحت عملے کی خاص طور پر کارکردگی کو سراہا ہے۔ خواجہ حماد نے بتایا کہ انسانی سمگلروں کے خلاف بھی ٹاپ ٹین انسانی سمگلر اور اشتہاری گرفتار کر لئے گئے ہیں۔ ان میں دو خواتین انسانی سمگلر اور اشتہاریوں میں 52کروڑ کے گیس چوری کے ایک مقدمے کا مفرور شامل ہے جبکہ ایک ٹاپ ٹین قتل کے مقدمے میں بھی ملوث تھا۔ انہوں نے بتایا کہ حکومت کی ہدایت پر ائیرپورٹس پر جدید الیکٹرانک آلات سمیت ماہر افسران تعینات ہیں</TEXT>
