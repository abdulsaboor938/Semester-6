<DOCNO>918578</DOCNO>
<HL>سیکھنے کے لازمی سبق,,,,رحیم اللہ یوسف زئی</HL>
<AUTHOR>روزنامہ جنگ</AUTHOR>
<DATELINE> Pakistan 2010-01-28 05:01:00+05</DATELINE>
<TEXT>افغانستان کے پاکستانی قبائلی علاقے شمالی وزیرستان سے ملحق صوبہ خوست میں سی آئی اے کے اسٹیشن پر ہونے والے حالیہ خودکش حملے سے کئی سبق سیکھے جا سکتے ہیں ۔ ایک اردن کا ڈاکٹر جس کا تعلق فلسطین سے ہے اور اس کی بیوی ترک ہے القاعدہ کے دیگر عرب ارکان کے ساتھ مل کر پاکستانی اور افغان طالبان کی مدد سے یہ حملہ کیا اور سی آئی اے کی 26سالہ تاریخ میں شدیدترین نقصان پہنچایا۔اس سے مسلمانوں کے درمیان امریکہ کی پالیسیوں کے نتیجے اور اسلامی جنگجوؤں کو بیان کرنے کا اس کے انداز نے سرحدوں کر ختم کرکے مسلم دنیا کے مختلف ملکوں سے تعلق رکھنے والے افراد امریکہ کے خلاف متحد ہوتے جا رہے ہیں۔یہ بات تو یقینی ہے کہ اس واقعے سے کوئی سبق نہیں سیکھا جائے گا ۔9/11کی طرح امریکہ ایک بار پھر دشمنوں کی تلاش کے مہنگے مشن میں مصروف ہو جائے گا۔سی آئے اے نے خوست میں ہلاک اور 6زخمی ہونے والے ایجنٹوں کا بدلہ لینے کا عزم کر لیا ہے ۔ اب سی آئی اے پاکستانی قبائلی علاقوں میں ڈروں حملوں میں اضافہ کر دے گی اور پاکستانی فوج پر شمالی وزیرستان میں آپریشن شروع کرنے کیلئے بھرپور دباؤ ڈالا جائے گا۔ با اثر امریکی سینیٹر جان مکین اور جو لبرمین پاکستانی اعلیٰ حکام سے ہونے والے ملاقاتوں کے بعد پہلے ہی کہہ رہے ہیں کہ پاکستانی فورسز شمالی وزیرستان میں آپریشن کی تیاریاں کر رہی ہیں۔ ان مخدوش حالات میں کچھ بھی نہیں کہا جاسکتا کہ ایسے وقت میں کئے جانے والے کسی بھی اقدام کے کیا نتائج سامنے آئیں گے۔اردن سے تعلق رکھنے والا خود کش حملہ آور ڈاکٹر ہمام خلیل ابو ملال البلاوائی نے زرقا سے وزیرستان تک کا سفر صرف سی آئی اے کی خوست میں واقع بیس پر حملہ کرنے کیلئے کیا۔اس حقیقت کا پتہ نہیں چل رہا کہ وہ یہاں افغانستان سے پہنچا یا پاکستان سے، لیکن بغیر تلاشی کے سی آئی اے اسٹیشن تک پہنچ جانے سے اس امر کا پتہ چلتا ہے کہ وہ اردنی شہری کیپٹن علی بن زیاد (ملکی انٹیلی جنس ایجنسی کا رکن اور شاہی خاندان کے فرد)کے بارے میں بخوبی علم رکھتا تھا، جس کو قتل کرنے کے ساتھ ساتھ اس نے سی آئی اے کے ایجنٹوں کو نشانہ بنایا۔ممکن ہے کہ اس کا پہلے بھی سی آئی اے سینٹر آنا جانا ہو جس کی بنا پر اسے وہاں کے عملے کا اعتماد حاصل ہو گیا ہو۔ اردنی اور امریکی جاسوسوں نے سوچا ہوگا کہ کوئی ان کے قابو میں آگیا ہے اور اب یہی القاعدہ کے رہنماؤں تک پہنچنے میں ان کی مدد کرے گا، خصوصاً ڈاکٹر ایمن الظواہری جنہیں گزشتہ سالوں میں متعدد بارامریکیوں کی جانب سے باجوڑ اور وزیرستان میں نشانہ بنانے کی کوشش کی گئی۔جس کی یہ وضاحت کی جاتی ہے کہ وہ افغانستان سے شمالی وزیرستان منتقل ہو گئے ہیں اور پھر وہاں سے جنوبی وزیرستان چلے گئے ہیں جہاں سے ان کی آخری ویڈیو ٹیپ منظر عام پر آئی جس میں وہ تحریک طالبان پاکستان کے امیر حکیم اللہ محسود کے ہمراہ بیٹھے ہیں۔ یہ ویڈیو بہت اہتمام سے تیار کی گئی تھی بالاوی پہلے تو اسلحہ تھامے باہر موجود ہے پھر کمرے میں حکیم اللہ محسود کے ساتھ بیٹھے عربی اور انگریزی میں اپنا بیان ریکارڈ کراتے دکھایا گیا ہے ۔ویڈیو میں ہلکی داڑھی والے شخص نے سی آئی اے اور اردن کی انٹیلی جنس کو مسلمان قومو ں کا دشمن قرار دیا اس کا کہنا تھا کہ خدا کے جنگجو کبھی بھی اپنے مذہب سے دستبردار نہیں ہوتے چاہے ان کے ایک ہاتھ پر چاند اور دوسرے پر سورج ہی کیو نہ رکھ دیا جائے۔ بعد ازاں اس نے تحریک طالبان پاکستان بیت اللہ محسود کو اپنا امیر (قائد)قرار دیا اور کہا کہ ان کو بھلایا نہیں جاسکتا اور ان کے خون کا بدلہ امریکہ یا اس سے باہر کہیں بھی لیا جائے گا ۔ بالاوی نے مزید کہاکہ اگر اسامہ بن لادن کبھی وزیرستان آئے ہوتے تو بیت اللہ محسود جان دیکر بھی ان کی حفاظت کرتے ۔بالاوی کے بیان سے ایسا ظاہر ہو رہا ہے کہ اس کو جنگجوؤں کے خلاف جاسوسی اورالقاعدہ اور طالبان کے اہم رہنماؤں تک رسائی کیلئے سی آئی اے اور اردن کی انٹیلی جنس کی جانب سے پیسوں کی پیشکش بھی کی گئی تھی۔طالبان ذرائع دعویٰ کررہے ہیں کہ بالاوی نے خود کش حملہ کرنے کیلئے ابو دوجانہ الخراسانی نام استعمال کیااور اس نے مجاہدین کی جاسوسی کرنے کیلئے سی آئی اے اور اردن کی انٹیلی جنس کی جانب سے لاکھوں ڈالر ٹھکرا دیئے ۔ انہوں نے مزید کہاکہ بالاوی نے امریکہ اور اردن کے اہم راز مجاہدین کو فراہم کئے ہیں ۔امریکی سی آئی اے اردن کی خفیہ ایجنسی کو واقعے کے بعد سیکورٹی کے حوالے سے خفت اٹھانی پڑی ۔اپنی اس شرمندگی کو چھپانے کیلئے سی آئی اے کے ڈائریکٹر لیون پنیٹا نے دعویٰ کیا کہ بالاوی کی تلاشی لی ہی جانے والی تھی کہ اس نے دھماکہ کر دیا۔بالاوی کا اعتماد حاصل کرنے اور اسے بہلاپھسلا کر القاعدہ کے اہم رہنماؤں کے خلاف استعمال کرنے کے شوق میں سی آئی اے اور اردن کی انٹیلی جنس نے بہت بے خوفی سے اپنے راز اسے دے دیئے۔ سی آئی اے برسوں کی جدوجہد کے بعد بھی طالبان یا القاعدہ کا کچھ نہیں بگاڑ سکی ہے۔ اہم رہنماؤں کے سروں کی قیمت مقرر کرنے کا بھی کوئی خاطر خواہ نتیجہ نہیں نکل سکا ۔بالاوی پر حد درجے اعتماد اور اپنی دانست میں یہ خیال کرنا کہ اب اس کی ہمدردیاں القاعدہ کے ساتھ نہیں اور یہ کہ یہی وہ شخص ہے جو ہمیں دنیا کے انتہا درجے کے مطلوب فرد اسامہ بن لادن کو اور ان کے نائب ایمن الظواہری کی گرفتاری میں مدد دے گا۔اس سے ظاہر ہوتا ہے کہ اسامہ بن لادن اور ظواہری کی پاک افغان سرحدی علاقوں میں موجودگی قیاس آرائیوں سے بڑھ کر کچھ نہیں ان دونوں افراد کو 2001ء کے بعد کہیں بھی دیکھے جانے کی کوئی شہادت نہیں ملی انہیں آخری اطلاعات تک وہ مشرقی افغانستان کے علاقے تورا بورا پہنچے اور اس کے بعد کہاں گئے کوئی نہیں جانتا۔بالاوی نے اپنی آخری ویڈیو میں جو کہنا تھا کہہ دیا لیکن ان کی ترک بیوی دیفنے بیرک کے جملے واقعی ہدایت آمیز ہیں ۔ جوان خاتون جنہوں نے بالاوی سے استنبول میں دوران تعلیم 2001ء میں شادی کی اور ان کے پاس صحافت کی ڈگری ہے اور کئی اسلامی مطبوعات میں ان کے مضامین شائع ہو چکے ہیں ساتھ ہی ایک کتاب بھی جس کا نام ہے ”Osama Bin Laden: Che Guevaraof the East“۔ انہوں نے اپنے شوہر کی مشن کی تعریف کی اور امریکیوں کو اپنا دشمن کہا ۔ انہوں نے بالاوی کے امریکی ایجنٹ ہونے کی تردید کی اور کہا کہ بالاوی نے امریکہ اور اردن کو اپنا مقصد حاصل کرنے کیلئے استعمال کیا۔انہوں نے بالاوی کو شہید قرار دینے کی بجائے دعا کی کہ خدا بالاوی کی شہادت قبول فرمائے۔ نیٹو کے واحد اتحادیمسلمان ملک کی ترکی کی باحجاب اعلیٰ تعلیم یافتہ خاتون بھی امریکہ اور اس کے اتحادیوں کے خلاف لڑی جانے والی جنگ کو مقدس جانتی ہے اور اس کی حامی ہے۔بالاوی کے والد خلیل البالاوی نے بھی کہا کہ مجھے اپنا بیٹا کھونے کا دکھ ہے لیکن مجھے اس پر فخر ہے۔ وہ مطمئن تھے ان کے بیٹے نے خود کو ورغلانے والے انٹیلی جنس ایجنٹوں کو ہلاک کر دیا۔انہوں نے بتایا کہ بالاوی جو کہ ایک ڈاکٹر تھا اور زندگیاں بچایا کرتا تھا لیکن وہ اپنے لوگوں کی خدمت کرنے کی بجائے انٹیلی جنس ایجنسیوں کی بھنور میں پھنس گیا تھا۔یہ صرف ایک باپ کا غصہ نہیں تھا بلکہ یہ انٹیلی جنس ایجنسیوں کی کارکردگی پر بھی باضابطہ طور پر الزام لگایا گیا کہ جاسوسی کرنے کیلئے یہ ایجنسیاں کس طرح لوگوں کو مجبور اور بلیک میل کرتی ہیں۔عرب دنیا میں شائع ہونے والی رپورٹس سے واضح ہوتا ہے کہ بالاوی کس طرح انتہاپسندی پر مائل ہوا۔ان کی اہلیہ نے خصوصی طور پر یہ کہا کہ وہ بغداد کی ابو غریب جیل میں عراقی قیدیوں کے ساتھ امریکی سلوک اور نومبر4 200ء میں فلوجہ کی تباہی کی وجہ سے بہت ذہنی طور پر اضطراب کا شکار تھے۔فلسطینی عوام پر غزہ مسلط کی گئی جنگ اور حالات جو وہ دنیا کی سب سے بڑی اوپن ایئر جیل کہا کرتے تھے اور اس وجہ سے بھی بہت پریشان تھے۔انہوں نے غزہ میں فلسطینیوں کوطبی امدادفراہم کرنے کیلئے فلسطین جانے کی کوشش کی لیکن انہیں اردن کی جانب سے اجازت نہیں ملی ۔یہ قابل یقین ہے کہ کیونکہ ان کے خاندان کا تعلق بیرشبا فلسطین سے ہے جہاں سے اسرائیل نے اپنی نسلی اور مذہبی تعصب کی بنیاد پر فلسطینیوں کو 1948ء سے بیدخل کر رہا ہے اور مغربی ممالک کی حمایت سے وہاں قبضہ کر رہا ہے۔یہ امر حیران کن نہیں کہ فلسطینیوں کی ایک بڑی تعداد انتہا پسند ہو گئی ہے اور ان میں سے متعدد نے سخت موقف رکھنے والی تنظیموں جیسے حماس، فتح اورالقاعدہ میں شمولیت اختیار کر لی ہے۔پاکستانی طالبان کے ایک کمانڈر قاری حسین کی جانب سے خوست میں سی آئی اے کی بیس پر خود کش حملے میں معاونت کا دعویٰ اور حکیم اللہ محسود کے ساتھ بیٹھے ہوئے بالاوی کی ویڈیو سے دونوں کے قریبی روابط کا پتہ چلتاہے لیکن یہ یقین کرنا مشکل ہے کہ ان کامشن افغان طالبان ، خوست میں اثر و رسوخ رکھنے والے حقانی گروپ کی مدد کے بغیرممکن ہوا ہو۔ایسا بھی ممکن ہو سکتا ہے کہ یہ ایک مشترکہ کارروائی ہو جس میں بالاوی نے دھماکہ خیز موادالقاعدہ سے حاصل کیا ہو اور حملے کی تربیت طالبان سے حاصل کی ہو اور ممکن ہے کہ اس کی ابتدا اردن اور سی آئی اے ایجنٹ کے مخالفین کی جانب سے گئی ہو۔امریکہ اور اس کے اتحادیوں کو اس امر پر پریشان ہونا چاہئے کہ دنیا بھر کے مسلمان مغربی دنیا پر بھروسہ نہیں کرتے۔ اس خیال سے جنگجوؤں کو فائدہ ہوتا ہے اور اپنے مقصد کی سچائی کی تقویت ملتی ہے۔سی آئی اے ایجنٹوں پر حملہ اس لئے کیا گیا کہ وہ پاکستانی قبائلی علاقوں میں القاعدہ اور طالبان رہنماؤں سمیت شہریوں کوہلاک کرنے کیلئے ڈرون حملوں کی ہدایات دیتے ہیں ۔حقیقتاً مختلف ممالک اور تہذیبوں سے تعلق رکھنے والے مسلمان جنگجوؤں کی جانب سے مغربی اہداف پر مشترکہ کارروائیوں کی منصوبہ بندی پر امریکہ اور اس کے حلیفوں کو فکرمند ہونا چاہئے۔قضیئے کے تمام فریقوں کو مشاہدہ باطن سے گزرنا چاہئے تاکہ وہ انتقام پر مبنی موت اور تباہی کے اس شیطانی چکرکی بجائے ایک دوسرے کیلئے ترجیحی طور پر پر امن آپشنز سوچ سکیں ۔</TEXT>
