<DOCNO>985254</DOCNO>
<HL>وینزویلا میں صدر کیخلاف ملک گیر احتجاج جاری</HL>
<AUTHOR>روزنامہ جنگ</AUTHOR>
<DATELINE> Pakistan 2016-05-20 18:05:00+05</DATELINE>
<TEXT>وینزویلا کے دارالحکومت کراکس سمیت ملک کے مختلف شہروںمیں صدر نکولس مادورو کے خلاف ملک گیر احتجاج کا سلسلہ جاری ہے۔ گزشتہ روز تقریباً 20شہروں میں مسلسل تیسرے دن صدر کے خلاف احتجاج کیا گیا۔ دارالحکومت کراکس میں مظاہرین کو منتشر کرنے کے لیے پولیس نے آنسو گیس اور لاٹھی چارج کے علاوہ ربڑ کی گولیوں کا استعمال بھی کیا۔ وینزویلا گزشتہ کئی برسوں سے اقتصادی مسائل کا شکار ہے اور سیاسی سطح پر بھی مادورو کو سخت مزاحمت کا سامنا کرنا پڑ رہا ہے۔ ملک کی اپوزیشن نے فوج اور عوام سے سول نافرمانی شروع کرنے کا مطالبہ کیا ہے۔</TEXT>
