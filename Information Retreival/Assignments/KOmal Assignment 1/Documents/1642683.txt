<DOCNO>1642683</DOCNO>
<HL>واپڈا ہائیڈرو یونین آج ملتان سمیت ملک بھر میں احتجاجی مظاہرے کریگی</HL>
<AUTHOR>نوائے وقت</AUTHOR>
<DATELINE> Pakistan 2018-01-03 05:07:38+05</DATELINE>
<TEXT>ملتان (نامہ نگار خصوصی) آل پاکستان واپڈا ہائیڈرو ورکرز یونین آج 3 جنوری (بدھ) کو ملتان سمیت ملک بھر میں یوم مطالبات کے سلسلے میں احتجاج کرے گی۔ اس موقع پر واپڈا ملازمین احتجاجی مظاہرے کرینگے اور ریلیاں نکالی جائیں گی۔ ملتان میں ہائیڈرو ورکرز یونین آج دن 12:30 بجے چوک نواں شہر میں احتجاجی مظاہرہ کرے گی۔ ریجنل چیئرمین غلام رسول گجر، زونل سیکرٹری سجاد بلوچ، ڈویژنل چیئرمین راشد یامین، اکرام علوی، حاجی ضرار، مہر الطاف مہار، شکیل بلوچ، اظہار احمد خان، طارق محمود بھٹی، سلیم گیلانی، ملک تنویر، سید مختار بخاری و دیگر رہنما مظاہرے کی قیادت کریں گے۔</TEXT>
