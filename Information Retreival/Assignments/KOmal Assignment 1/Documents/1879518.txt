<DOCNO>1879518</DOCNO>
<HL>غیرت کے نام پر قتل جائز نہیں....؟</HL>
<AUTHOR>نوائے وقت</AUTHOR>
<DATELINE> Pakistan 2016-08-27 00:56:36+05</DATELINE>
<TEXT>مکرمی! دین فطرت نے عورت کو جو مقام و اعزاز دیا ہے کسی اور مذہب میں ایسا شرف نہیں دیا گیا۔ جس تہذیب مغرب میں ماں تو اولڈ ایج ہاﺅس میں ہوا ور سال میں ایک دن ماں کو دیکھنے کادن مقرر ہو اور ان کا کتا بیڈ روم میں عزت و تکریم سے بیٹھا ہو اس مذہب و تہذیب نے عورت کو کب سمجھا ہے۔ اسلام نے بتایا ہے عورت بیٹی ہوتو رحمت ، بہن ہوتو شفقت، بیوی ہوتو محب اور ماں ہوتو جنت، ارشاد نبوی ہے کہ جس نے دو بیٹیوں کو پالا پوس کر اپنے گھر کا کردیا وہ جنت میں سید الانبیائ کا پڑوسی ہوگا۔ افسوس ہم کلمہ گو غیرت کے نام پر عورت کو قتل کررہے ہیں لاہور کی زینت، مری کی ماریہ، ایبٹ آباد کی عنبرین اور اسی طرح خواتین غیرت کے نام پر قتل کی جارہی ہیں جوکہ دین فطرت کے منافی ہے۔ برصغیر میں بسنے والے ہندو، عیسائی اور سکھ غیرت کے نام پر اپنی بہنوں اور بیٹیوں کوقتل کرتے آئے ہیں مسلمان بھی اسی رسم پر عمل پیراہیں۔ یہ عمل سراسر اسلام کے منافی ہے بیوی کا مسئلہ ہوتو وہ خاوند سے الگ ہوجائے۔ بہنوں، بیٹیوں کی آئندہ اصلاح کی جائے گویا غیرت کے نام پر قتل حرام ہے۔ (چوہدری نوراحمد نور(ر) پرنسپل گوجرانوالہ)</TEXT>
