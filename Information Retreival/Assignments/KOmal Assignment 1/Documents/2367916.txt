<DOCNO>2367916</DOCNO>
<HL>پاکستان سمیت دنیا بھر میں 31مئی کو عالمی یوم انسداد تمباکو نوشی ہے</HL>
<AUTHOR>جیو اردو نیوز</AUTHOR>
<DATELINE> Pakistan 2015-05-31 11:05:00+05</DATELINE>
<TEXT>اسلام آباد........پاکستان سمیت دنیا بھر میں عالمی یوم انسداد تمباکو نوشی منایا جا رہا ہے۔ ماہرین کا کہنا ہے کہ قوانین پر عمل درآمد سے ہی نوجوان نسل کو اس بری عادت سے نجات دلائی جا سکتی ہے۔ پاکستان میں سگریٹ، پان، شیشہ اور سگار کی شکل میں تمباکو نوشی تیزی سے پھیل رہی ہے۔ ماہرین کا کہنا ہے کہ عوامی مقامات پر سگریٹ نوشی کرنے والوں کو جرمانے اور سزاؤں کے قانون پر عمل درآمد سے اس بڑھتے ناسور پر قابو پایا جا سکتا ہے۔ تمباکو نوشی کرنے والوں کی اکثریت اسے برا بھی سمجھتی ہے اور چھوڑنا بھی چاہتی ہے، تاہم زیادہ تر کی اب یہ مجبوری بن چکی ہے۔ پاکستان میں عوامی مقامات پر سگریٹ نوشی پر پابندی عائد ہے، تاہم قوانین پر عملدر آمد نہ ہونے کے باعث نوجوان نسل اس مضر صحت عادت میں مبتلا ہوتی جا رہی ہے۔</TEXT>
