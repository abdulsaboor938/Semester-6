<DOCNO>558034</DOCNO>
<HL>ڈسٹرکٹ جیل میں سزائے موت کے مجرم کی پھانسی روک دی گئی</HL>
<AUTHOR>روزنامہ پاکستان</AUTHOR>
<DATELINE> Pakistan 2015-10-17 13:20:37+05</DATELINE>
<TEXT>سرگودھا(آئی این پی )سرگودھا ڈسٹرکٹ جیل میں سزائے موت کے مجرم اللہ دتہ کی پھانسی مقتول کے ورثاءسے مصالحت ہونے کے باعث روک دی گئی ۔مجرم اللہ دتہ نے دو ہزار دو میں معمولی تنازع پر پڑوسی حبیب احمد کو قتل کردیا تھا۔ مجرم کو صبح ساڑھے پانچ بجے تختہ دار پر لٹکایا جانا تھا۔ سزائے موت پر عملدرآمد کے انتظامات بھی مکمل کرلئے گئے تھے کہ مقتول کے ورثا سے مصالحت پر پھانسی پر عملدرآمد روک دیا گیا۔</TEXT>
