<DOCNO>227535</DOCNO>
<HL>برمی مسلمانوں کے قتل عام کیخلاف مذہبی و سیاسی جماعتوں، تاجر تنظیموں کے احتجاجی مظاہرے، ریلیاں</HL>
<AUTHOR>روزنامہ پاکستان</AUTHOR>
<DATELINE> Pakistan 2017-09-07 06:00:47+05</DATELINE>
<TEXT>ملتان ، مظفر گڑھ ، سکندر آباد، جلال پور پیر والا، خانیوال، عبدالحکیم ، ڈیرہ غازیخان ، ڈہرکی، رحیم یار خان، صادق آباد ، چشتیاں، ڈیرہ بکھا، ہارون آباد (سٹی رپورٹر، نیوز رپورٹر، خبر نگار خصوصی، نمائندگان) برما میں مسلمانوں کے قتل عام کیخلاف ملتان سمیت جنوبی پنجاب کے مختلف شہروں میں مذہبی و سیاسی جماعتوں ، تاجر تنظیموں نے احتجاجی مظاہرے کیے اور ریلیاں نکالیں جبکہ وکلا نے مکمل ہڑتال کی اور سیاہ پٹیاں باندھ کر برمی مسلمانوں کیساتھ یکجہتی کا اظہار کی اس سلسلے میں (بقیہ نمبر11صفحہ12پر ) سابق ایڈوائزر وزیراعظم سیکرٹری انفارمیشن پیپلز پارٹی ملتان ڈویژن ایم سلیم راجہ کی جانب سے برما میں مسلمانوں کے قتل عام اور نسل کشی کے خلاف ملتان پریس کلب کے باہر ایک بھرپور احتجاجی مظاہرہ کیا گیا جس میں ملتان کے کارکنوں کی کثیر تعداد نے شرکت کی۔ اس احتجاجی مظاہرے کی قیادت میزبان ایم سلیم راجہ ، خواجہ رضوان عالم،بابونفیس انصاری، ملک نسیم لابر، سلیم الرحمان میؤ، ملک اسد، سید فرحان عباس گیلانی، احمد کامران مگسی، ضیاء انصاری، ایوب انصاری،رضوان ہانس ایڈووکیٹ،اللہ بخش بھٹہ،اسلم بھٹی،علی رضا مڑل ، اکبر عاربی،مرزا نذیر بیگ،چوہدری یٰسین، بیگم بی اے جگر، راضیہ رفیق نے کی۔ خطاب کرتے ہوئے مقررین نے کہا کہ برما میں مسلمانوں پر مظالم پر عالمی برادری کی خاموشی لمحہ فکریہ ہے اور ایک سوالیہ نشان ہے۔ عالمی برادری اس بات کا فی الفور نوٹس لے۔ مظاہرے میں رئیس قریشی، اسلم بھٹی، وحید بھٹہ، خواجہ عمران، غلام محی الدین، عمران جاوید سمراء، ملک ندیم اختر، رانا ذوالفقار، سلمان انصاری، مرزا نذیر بیگ، ہاشم اعوان، ناصر چوہان، آصف رسول اعوان، اقبال ہانس، سلطان خان، سلیم خان ڈاہر، ملک امجد حسین، شیخ محمد اعظم، تنویر اعوان، سلیم طفیل، نوید ہاشمی ایڈووکیٹ، عمر بشیر سندھو،، خالد انصاری، ظفر بھٹہ، شبانہ گل، محمد علی بلوچ، فرحان اللہ خان، امین ساجد، قاسم کھوکھر، امیر علی قریشی، محمد یٰسین جاوید، غلام عباس شاہ، سلیم طفیل، نذر اللہ خان، ڈاکٹر خالد نے بھی شرکت کی۔آل پاکستان انجمن تاجران کے زیراہتمام انجمن تاجران رابی کلاتھ مارکیٹ ، انجمن مدینہ کلاتھ مارکیٹ، انجمن تاجران ملتان ہول سیل کلاتھ مارکیٹ کی تاجر برادری نے چونگی نمبر 14پر برما میں مسلمانوں کی نسل کشی کے خلاف احتجاجی مظاہرہ کیا جس کی قیادت آل پاکستان انجمن تاجران کے مرکزی چیئرمین خواجہ سلیمان صدیقی ودیگر تاجر رہنماؤں شیخ جاوید اختر، اشفاق انصاری، مسعود انصاری، زین العابدین موتی والے، عارف فصیح اللہ نے کی اس موقع پر تاجروں نے اپنی دکانیں بند کرکے دو گھنٹے کی علامتی ہڑتال بھی کی جبکہ احتجاجی مظاہرے میں صلاح الدین قریشی، محمد حنیف، محمد فہیم، اسلم قریشی، حماد جاوید انصاری، شیخ ندیم، رانا عمران، سردار انصاری، حاجی جاوید انصاری، صبغت اللہ، یعقوب راجپوت ، عابد علی خان ودیگر تاجروں نے بڑی تعداد میں شرکت کی۔ہائیکورٹ وڈسٹرکٹ بارایسوسی ایشنز ملتان کی جانب سے مسلمانوں پر تشددکے خلاف منعقدہ احتجاجی اجلاس سے خطاب کرتے ہوئے و کلاء نے کہا کہ ر وہنگیا کے مسلمان ظلم کاشکارہیں اور عالم اسلام میں خاموشی جرم سمجھی جائیگی عالمی فورم توجہ دیکربرما کے مسلمانوں کیلئے علیحدہ خطہ مختص کرے، اقوام عالم نے توجہ نہ دی تو پوری دنیا میں آگ بھڑک سکتی ہے ۔ جنرل سیکرٹری ہائیکورٹ بارصاحبزادہ محمد ندیم فرید کا کہنا تھا کہ میانمار میں معصوم بچوں کی نسل کشی کی جا رہی ہے جسکی شدید مذمت کرتے ہیں ۔ اور اب ہزاروں مسلمانوں کو قتل کرنے پر خاموش تماشائی بنا ہوا ہے انہوں نے کہا کہ حکومت سے مطالبہ کرتے ہیں برما کے سفیر کو بلا کر وارننگ دی جائے ۔ہائیکورٹ بار میں برما کے مسلمانوں پر تشددکے خلاف منعقدہ احتجاجی اجلاس سے خطاب کرتے ہوئے سنیئرہائیکورٹ بارممبر محمد رمضان خان جوئیہ نے کہا کہ مذہبی منافرت کو حکومت کی سپورٹ نے بربریت میں تبدیل کردیا ہے ،میاں محمد احمدانصاری نے کہا کہ روہنگیا کے مسلمان ظلم کاشکارہیں اور عالم اسلام میں خاموشی جرم سمجھی جائیگی،رفیق احمد بھٹی نے کہا کہ اقوام عالم نے توجہ نہ دی تو پوری دنیا میں آگ بھڑک سکتی ہے، غلام مصطفیٰ چوہان نے کہا کہ این جی اوز اور موم بتی والی سول سوسائٹی روہنگیا مسلمانوں پر ظلم کیخلاف کہاں گم ہے، وسیم ممتازنے کہا کہ یہ ظلم امت مسلمہ کے اتحادکا تقاضا کررہاہے ، زوارشاہ نے کہا کہ اقوام متحدہ کرداراداکرے ۔بعدازاں و کلا ء نے کہا کہ اوآئی سی اپناکردار اداکرنے کی بجائے خاموش تماشائی بنی ہوئی ہے ۔اس معاملہ میں ترکی کے صدرطیب اردگان اوربنگلہ دیش کے کردارکوسلام پیش کرتے ہیں۔ قراردادوں کے ذریعے مطالبہ کیا گیاکہ برما میں نوبل پیس ایوارڈ واپس لیا جائے اورپاکستان سفیروں کی میٹنگ کو موثربنائے۔علاوہ ازیں اس سلسلے میں گزشتہ روز بھی ہڑتال کی گئی اور وکلاارجنٹ معاملات کے بعدعدالتوں میں پیش نہ ہوئے،مزید برآں ڈسٹرکٹ بار میں بھی صبح ساڑھے 10بجے کے بعدوکلانے ہڑتال کی اور عدالتوں میں پیش نہ ہوئے۔ شیعہ علما کونسل کے زیر اہتمام 8۔ ستمبر جمعتہ المبارک کو برما میں مسلمانوں کے قتل عام، عورتوں کی آبروریزی اور صدیوں سے رہائش پذیر روہنگیائی عوام کی شہریت سے انکار اور ریاستی دہشت گردی کے خلاف یوم احتجاج منایا جائے گا۔ صوبائی صدرپنجاب علامہ سید سبطین حیدر سبزواری نے عہدیداروں کو ڈویژنل، اضلاع ،اور تحصیل سطح پر احتجاجی مظاہرے کرنے کی ہدایت جاری کرتے ہوئے کہا ہے کہ نماز جمعہ کے بعد پر یس کلب، مساجد امام بارگاہوں کے باہر اور مشہور چوکوں میں برما کے مسلمانوں سے اظہار یکجہتی کے لئے احتجاجی ریلیاں نکالی جائیں گی۔ چیمبر آف سمال ٹریڈڑز ملتان کے زیر اہتمام روھنگیا مسلمانوں پر ہونے والے مظالم اور یوم دفاع پاکستان کے موقع پر ریلی نکالی گئی جس کی قیادت خواجہ محمد شفیق نے کی اس موقع پر عزیز انصاری ، شیخ محمد عاصم ، بیاز بھٹہ ، محمد علی ناز ، حافظ شرافت علی، ملک محمد رفیق ، حافظ صادق حسین، حاجی اصغر ، سمیت دیگر نے شرکت کی اس موقع پر خطاب کرتے ہوئے مقررین نے کہاہے کہ سوچی سمجھی سازش کے ذریعے دنیا بھر میں مسلمانوں پر ظلم کیا جارہاہے۔ مظفر گڑھ سے نامہ نگار کے مطابق ڈسٹرکٹ بار مظفرگڑ ھ میں بدھ کے روز بر ما میں روہنگیا مسلمانوں کے قتل عام اور گھر جلائے جانے کیخلاف فل ڈے ہڑتال کی اور مکمل عدالتی بائیکاٹ کیا جبکہ مقدمات میں تاریخیں دے دی گئیں ۔ سکندر آباد سے نمائندہ پاکستان کے مطابق شجاع آباد بار کی طرف سے جاری کردہ پریس ریلیز کے مطابق برما میں مسلمانوں کے قتل عام اور ان پر ڈھائے جانیوالے مظالم کے خلاف احتجاج کرتے ہوئے وکلاء عدالتوں میں پیش نہ ہوئے۔بار پر سیاہ پرچم لہرایا گیا اور وکلاء نے بازوؤں پر سیاہ پٹیاں بھی باندھیں۔ صدر بار رانا طفیل نے کہا کہ ہم حکومت پاکستان سے پر زور مطالبہ کرتے ہیں کہ مسلمان بھائیوں کے تحفظ کیلئے بھر پور اقدامات کریں۔ جلال پور پیروالہ سے نامہ نگار کے مطابق رونگھیا کے مسلمانوں کے میانمار حکومت کے مظالم کے خلاف انجمن طلباٗ اسلام جلال پور کے زیر اہتمام احتجاجی مظاہرہ کیا گیا۔ اس موقع پر شرکا سے خطاب کرتے ہوئے اے ٹی آئی کے ناظم ملک جنید، وائس چیئرمین عطا ساقی، محمد یونس، سکندر اقبال اور دیگر نے کہا کہ رونگھیا مسلمانوں کے خلاف مظالم کی روک تھام کے لیے پاکستانی حکومت اور فوج کو اپنا کردار ادا کرنا چاہیئے۔ خانیوال سے بیورو نیوز کے مطابق پاکستان تحریک انصاف سٹی کے زیراہتمام روہنگیا مسلمانوں پر مظالم کے خلاف احتجاجی ریلی نکالی اور بعدازاں ڈسٹرکٹ پریس کلب کے باہر احتجاجی مظاہرہ کیا اس مظاہرہ کی قیادت کرنل عابد کھگہ، شیخ احتشام لطیف، طاہر محمود کھگہ، ملک مبارک علی ،خوشی محمدحیدر، محمداعجاز اور دیگر نے کی۔ ڈسٹرکٹ بار کے زیراہتمام برما کے مسلمانوں سے یکجہتی کے لئے بار میں مکمل ہڑتال کی وکلاء نے ریلی نکالی اس موقع پر بار کے صدر چوہدری عمر چیمہ، جنرل سیکرٹری راجہ سہیل ظفر، ملک عطاء الرحمن شہزاد، رانا ضیاء الرحمن اور دیگر نے مسلمانوں پرمظالم کی شدید مذمت کی او راقوام متحدہ سے فی الفور مداخلت کا مطالبہ کیا ہے۔ عبد الحکیم سے نمائندہ خصوصی ، نمائندہ پاکستان کے مطابق عبدالحکیم میں برما کے مظلوم مسلم بھائیوں کی حمائت میں احتجاجی ریلی نکالی گئی اس ریلی میں شہر کی مختلف سیاسی اور دیگر پارٹیوں کے کارکنوں نے کثیر تعداد میں شرکت شرکاء ریلی نے برما کے مسلمانوں کی حمائت میں نعرہ بازی کی اور پینا فلیکس بھی لہرائے ریلی کے شرکاء نے پلے کارڈ اور بینرز بھی اٹھا رکھے تھے جن پر برمی مسلمانوں کے حق میں نعرے درج تھے اور مسلمانوں پر پر تشدد کاروائیوں کی شدید مذمت کی گئی تھی، احتجاجی ریلی دربار گیٹ سے شروع ہوکر غوثیہ چوک میں جاکر پر امن طور پر منتشر ہوگئی شرکاء ریلی نے زبردست نعر ے بازی کی اس موقع پر پولیس کی نفری بھی جلوس کے ہمراہ تھی۔ ڈیرہ غازیخان سے بیورو رپورٹ کے مطابق برمی حکومت اور فوج کے ظلم و ستم نے چنگیز اور ہلاکوکی روح کو شرما دیا اور ایسے وقت میں بنگلہ دیش ، انڈونیشیا ، ملائیشیا حکومت کا متاثرین کے ساتھ تعاون نہ کرنا افسوس ناک ہے انہیں جذبہ انسانیت کے تحت ان مظلوموں کی مدد کرنا چاہیے ، ہم حکومت پاکستان اور مقتدر قوتوں کو یہ پیغام دینا چاہتے ہیں کہ ہمارے ان مظلوم بھائیوں کی مدد کریں اور اتنے بڑے پیمانے پر انسانیت کا خون بہانے والوں پر عالمی عدالت میں مقدمہ چلائیں ۔ان خیالات کا اظہار جمعیت طلبا ء اسلام کی طرف سے احتجاجی ریلی سے خطاب کرتے ہوئے ڈویژنل نگران انیس اللہ نفیس ، صدر حافظ فہد عزیز ، وقار احمد طاہر ، حسین احمد ، حنیف کھوسہ ، حافظ خالد عزیز نے کیا اس ریلی میں کثیر تعداد میں عصری و دینی مدارس کے طلباء نے شرکت کی ریلی سے خطاب کرتے ہوئے جنرل سیکرٹری حافظ ابوبکر لغاری نے کہا کہ ہمیں دیکھنا ہوگا کہ اتنے بڑے نقصان کے پیچھے کس ملک کا مفاد ہے اور آن سانگ سوچی سے نوبل انعام واپس لے کر اسے قاتل اور دہشت گرد قرار دیا جائے ریلی سے قاری محمد ساجد ، سلیمان عمر، زکریا جمال نے بھی خطاب کیا ریلی میں بھکر سے صحافیوں کا ایک وفد بھی شریک ہوا جس کی قیادت وقار احمد طاہر نے کی ۔ ڈہرکی سے نامہ نگار کے مطابق برما میں مسلمانوں کے قتل عام کے خلاف ایوان صحافت پریس کلب ڈہرکی کی کال پر برما کے خلاف ڈ ہرکی میں احتجاجی مظاہر ہ کیا گیا مظاہرہ مین مختلف سیاسی سماجی انسانی حقوق کی تنظیموں کے رہناؤں وکلا برادری صحافی مزدورں کی یونین اور دمذہبی تنظیموں سے تعلق رکھنے والے سینکڑوں تعداد میں لوگوں شرکت احتجاجی ریلی سومرا چوک سے لے کر UBLچوک جامع مسجد چوک سے ہوتی ہوئی ایوان صحافت پریس کلب ڈہرکی کے آگے پہنچی ریلی کو وزیر احمد مہر، منظور احمد ملک، محمد صادق لغاری ،خلیل احمد سومرو، لطف اللہ بھٹو،محمد علی آرائیں ،علی مراد میرانی، عاشق علی کلہوڑ،محمد سعید فریدی ،عبدالقادر بھٹو،محمد اقبال ملک ،بلال احمد کمبوہ، علی نواز علوی ربنواز علوی اور دیگر قیادت نے خطاب کرتے کہا کہ برما حکومت مسلمانوں کا قتل عام کر کے ان کی نسل کشی کر رہی ہے انڈیا، امریکا اور دوسرے برمی حکومت کے حامیوں پر سخت تنقید اورنعرے بازی کی گئی۔ رحیم یار خان سے ڈسٹرکٹ رپورٹر کے مطابق برما میں روہنگیانسل پر ہونے والے انسانیت سوز سلوک پر پنجاب بار کونسل کی کال پر پورے پنجاب سمیت رحیم یارخا ن ڈسٹرکٹ بار میں بھی برما میں روہنگیا نسل کشی کے خلاف ہڑتال کی گئی ،وکلاء سارا دن کورٹ میں پیش نہ ہوئے ۔ دریں اثناء ڈسٹرکٹ بار کے زیر اہتمام برمامیں روہنگیا نسل کشی کے خلاف احتجاجی ریلی بار روم سے ڈی سی آفس تک نکالی گئی جس میں سابق چیئرمین ایگزیکٹیو کمیٹی پنجاب بار کونسل وممبر پنجاب بار کونسل رئیس ممتاز مصطفی ،ممبر پنجاب بارکونسل سردار عبدالباسط خان بلوچ،صد ر بار خادم حسین خاصخیلی ،جنرل سیکرٹری بار نوید احمد باجوہ ،سابق ممبر پنجاب بار کونسل وصدر بار بشیر احمد چوہدری ،سابق ممبر پنجاب بار کونسل چوہدری رمضان شمع،سابق صدر بار سلیم اللہ خان جتوئی ،سابق جنرل سیکرٹری بار سید فہد صہیب احمد ،سابق جنرل سیکرٹری بار بشارت ہندل ،پاکستان پیپلز پارٹی کے سٹی صدروسابق جنرل سیکرٹری بار رئیس نیاز چاچڑ،پاکستان مسلم لیگ (ن)لائیر زفورم کے ضلعی صدر چوہدری شہزاد اشرف مہاندرہ ،تحصیل صدر آصف سعید،مرزا مین خان،رانا شیر افگن ایڈوکیٹس پاکستان تحریک انصاف کے مرکزی رہنما چوہدری ظفر اقبال وڑائچ،پاکستان تحریک انصا ف کے حلقہ پی پی 293کے امیدوار چوہدری آصف مجید ،صدر رحیم یارخان ادبی فورم جبار واصف ،سول سوسائٹی سے فرحان عامر ،چوہدری عامر ندیم ایڈوکیٹ ودیگر نے ریلی سے اظہار خیال کرتے ہوئے کہا کہ برما اور کشمیر کے مسلمانوں پر ظلم وستم کے پہاڑ توڑے جارہے ہیں مسلم حکمرانوں کی بے حسی اور خاموشی افسوس ناک ہے ۔احتجاجی ریلی میں سرسبز سوشل ویلفیئر سوسائٹی کے رہنما،پاکستان تحریک انصاف کے رہنما شمیل مرزاسمیت وکلاء میں مبشر نذیر لاڑ، رائے مظہر حسین کھر ل ،سردار غلام غوث خان کورائی ،آصف صدیق کوڑا،مرزا خرم بیگ ،ریاض احمد مشوری ،عدنا ن اشرف مہاندرہ ،شہزاد رند،ٹی ایم شادایڈوکیٹس سمیت وکلاء ،سٹوڈنٹس کی کثیر تعداد موجود تھی۔ صادق آباد سے نامہ نگار ، تحصیل رپورٹر کے مطابق صادق آباد میں انجمن تاجران،انجمن آڑھتیاں غلہ منڈی،بار ایسوسی ایشن صادق آباد،تنظیم آئمہ مساجد اہلسنت ،انجمن آڑھتیاں سبزی منڈی،جماعت اسلامی،تحریک انصاف،پیپلزپارٹی،پی ٹی یو ڈی سی ،مسلم لیگ (ن)،جمعیت علمائے اسلام اور سول سوسائٹی کے زیر اہتمام برما میں مسلمانوں پر ہونے والے وحشیانہ مظالم کے خلاف غوثیہ چوک سے پریس کلب تک احتجاجی ریلی نکالی گئی ریلی کے شرکاء نے بینرز اور کتبے اٹھارکھے تھے جن پر برماکے مسلمانوں کے خلاف ہونے والے ظلم و ستم کی تصاویر پرنٹ تھیں احتجاجی ریلی کی قیادت انجمن تاجران کے سینئیر نائب صدر میاں جاوید اقبال،حافظ عبدالرزاق،بار کے صدر رئیس شبیر احمد خالطی ایڈوکیٹ ،پیپلز پارٹی کے صدر میاں خالد بن سعید ایڈوکیٹ،جماعت اسلامی کے قاری سعید احمد خواجہ،تنظیم آئمہ مساجد اہلسنت کے ڈویژنل صدر مولانا فضل محمود حیدری،جمعیت علمائے اسلام کے مولنا عبداللہ ربانی،رانا قمرالزماں خاں،صوبائی وزیر کے صاحبزادے چوہدری اظہر شفیق،انجمن آڑھتیاں غلہ منڈی کے صدر چوہدری خلیل احمد،جنرل سیکرٹری چوہدری خلیل طفیل،تاجر رہنما محمد اقبال حفیظ،انجمن تاجران کے جنرل سیکرٹری میاں احسان الحق اسد،افضل صدیقی ،تحریک انصاف کے رانا نبی احمد،چوہدری محمدا کرم،محمد ہمایوں ریاض ،آٹو یونین کے محمود احمد چوہدری سمیت دیگر نے کی اس موقع پر مظاہرین نے ریلوے چوک پر خطاب بھی کیا۔ چشتیاں سے نمائندہ پاکستان کے مطابق برما کے مسلمانوں پر ڈھائے جانے والے مظالم کے خلاف بار ایسوسی ایشن چشتیاں کے وکلاء نے احتجاجی ریلی نکالی ۔ ریلی کی قیادت صدر بار میاں محمد عمران ایڈووکیٹ ، سابق صدر عمران حسین چٹھہ ایڈووکیٹ ، بزرگ وکیل چوہدری مشتاق احمد زاہد ایڈووکیٹ ،سردار عبدالرزاق ملہی ایڈووکیٹ نے کی ۔ریلی کے شرکا ء نے اپنے ہاتھوں میں بینرز اور پلے کارڈ اٹھارکھے تھے ۔ جن پر مختلف مطالبات درج تھے ۔ مظاہرین نے برما کے مسلمانوں کی نسل کشی بند کرو۔مسلمانوں کا قتل عام نا منظور ، برما حکومت مردہ باد ، برما سے سفارتی تعلقات ختم کروکے فلک شگاف نعرے لگائے ۔ اس موقع پر صدر بار میاں محمد عمران ایڈووکیٹ نے اپنے خطاب میں کہا کہ حکومت برما کے مسلمانو ں پر ڈھائے جانے والے مظالم کا فوری نوٹس لے اور برما حکومت کے ساتھ تعلقات ختم کرکے برما کے سفیر کو ملک بدر ی کے احکامات جاری کیے جائیں۔ ڈیرہ بکھا سے نمائندہ پاکستان کے مطابق بہاولپور پریس کلب بہاولپور صدر اور سو ل سوسائٹی اور انجمن تاجران ڈیرہ بکھا ،لال سوہانرااور اڈا تیرہ سولنگ کے زیر اہتمام برما کے مظلوم مسلمانوں سے اظہار یکجہتی کیلئے ڈیرہ بکھا میڈیا سنٹر کے سامنے احتجاجی مظاہر ہ کیا گیا ، جس میں بڑی تعداد میں صحافیوں ، انجمن تاجران اور سول سوسائٹی کے ممبران و سیاسی ورکر وں نے شرکت کی مظاہرین سے خطاب کرتے ہوئے صدر پریس کلب شفیق کھاڑک و گلوبل یونین آف جرنلسٹ رجسٹرڈ کے وائس چےئر مین جنوبی پنجاب منیر احمد چوہدری و دیگر نے روہنگیا کے مسلمانوں کی حالت زار پر تشویش کا اظہا رکرتے ہوئے کہا کہ صرف ایک ہفتے کے دوران 100سے زائد مسلمانوں کی ہلاکتیں لمحہ فکریہ اور انتہائی قابل مذمت ہے۔ انہوں نے کہا کہ مسلم ممالک کو او آئی سی کو بھر پور انداز میں منظم کرتے ہوئے اُمت مسلمہ کیخلاف ہونے والی سازشوں کا مقابلہ کرنا ہے حکومت پاکستان ا س حوالے سے اپنا کردار ادا کرے ۔ ہارون آباد سے نامہ نگار کے مطابق پاکستان بار کونسل اور پنجاب بار کونسل کی اپیل پر برما میں مسلمانوں کے قتل عام کے خلاف ہارون آباد بار ایسوسی ایشن کے وکلاء کی دوسرے روز بھی ہڑتال رہی اور عدالتوں کا مکمل بائیکاٹ رہا،کوئی بھی وکیل عدالت میں پیش نہ ہوا ،بار ایسوسی ایشن کے جنرل سیکرٹری چوہدری عظیم اللہ حنیف ایڈووکیٹ اور وکیل رہنماء عبد الروف ایڈووکیٹ نے میڈیا سے گفتگو کرتے ہوئے کہا کہ بر ما میں مسلمانوں کے قتل عام پر عالم اسلام کی خاموشی لمحہ فکریہ ہے ہم اس کی پر زور مذمت کرتے ہیں۔</TEXT>
