<DOCNO>332651</DOCNO>
<HL>عوامی مقامات پر تمباکو نوشی روکنے کیلئے 6رکنیکمیٹی قائم</HL>
<AUTHOR>روزنامہ پاکستان</AUTHOR>
<DATELINE> Pakistan 2017-02-10 03:31:45+05</DATELINE>
<TEXT>لاہور(جنرل رپورٹر) عوامی مقامات پر تمباکو نوشی روکنے کے اقدامات کے لیے 6 رکنی کمیٹی قائم کردی گئی۔ ڈپٹی کمشنر کمیٹی کے کوآرڈینیٹر ہونگے۔چھ رکنی کمیٹی چیف ایگزیکٹیو آفیسر ہیلتھ، چیف ایگزیکٹیو آفیسر ایجوکیشن، ڈپٹی ڈائریکٹر سوشل ویلفیئر اینڈ بیت المال، پولیس نمائندہ اور ایک نمائندہ این جی او کی جانب سے ہوگا، کمیٹی کا کام ہسپتالوں، ڈسپینسریز، ایجوکیشن انسٹیٹیوٹ، پبلک ٹرانسپورٹ کو مکمل طور پر سموکنگ فری بنانا ہے۔ ، اسکے علاوہ ان مقامات پر سموکنگ فری کے بورڈز بھی آویزاں کرانے کی ذمہ داری اس کمیٹی کی ہوگی۔یہ کمیٹی تمباکو نوشی سے متعلق قوانین میں بہتری لانے کے لیے سفارشات بھی مرتب کرے گی، عوامی مقامات پر تمباکو نوشی کرنا جرم ہے اسکے علاوہ 18 سال سے کم عمر افراد کو سگریٹ کی فروخت بھی جرم ہے، کمیٹی تمباکو نوشی سے متعلق قوانین کی پاسداری کرانے کے اقدامات کرے گی۔</TEXT>
