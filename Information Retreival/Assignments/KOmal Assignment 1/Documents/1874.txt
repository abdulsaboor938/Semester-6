تھریسامے کا پارٹی اجلاس میں رقص، شرکاء کانفرنس حیران
لندن : برطانوی وزیر اعظم کنزرویٹو پارٹی کے سالانہ اجلاس سے خطاب کرنے اسٹیج پر آئیں کو اپنے منفرد انداز اور خطاب سے قبل رقص کرکے خوبصورت سما باندھ دیا۔ تفصیلات کے مطابق برطانیہ کی حکمران جماعت کنزروٹیوو پارٹی کی سربراہ وزیر اعظم تھریسا مے پارٹی کے سالانہ اجلاس کے دوران مرکزی اسٹیج پر پہنچی تو شرکا کانفرنس منفرد انداز کے باعث تھریسا مے کو داد دئیے بنا نہیں سکے۔ غیر ملکی خبر رساں ادارے کا کہنا ہے کہ تھریسامے اپنے ہاھتوں کو مخصوص انداز میں ہلاتی ہوئی، مسکراتے چہرے کے ساتھ اسٹیج پر پہنچنی تو خوبصورت سما باندھ دیا، وزیر اعظم سالانہ اجلاس سے خطاب کرنے روسٹرم کی جانب بڑھیں تو خطاب سے قبل رقص کرکے اپنے خطاب کو یادگار بنا دیا۔ برطانوی خبر رساں ادارے کا کہنا تھا کہ وزیر اعظم تھریسا مے نے مرکزی اسٹیج پر رقص کیا تو شرکاء کانفرنس بھی داد دئیے بنا نہیں رہ سکے اور اپنے نشتوں سے کھڑے ہوکر تھریسامے منفرد انداز کو خوب سراہا۔ وزیر اعظم تھریسامے کو برطانوی خبر رساں اداروں اور سوشل میڈیا صارفین کی جانب سے رقص کی ملکہ کا لقب بھی دیا گیا ہے۔ مزید پڑھیں : ساؤتھ افریقا میں تھریسا مے کا رقص، ویڈیو سوشل میڈیا پر وائرل غیر ملکی خبر رساں ادارے کا کہنا ہے کہ برطانیہ کی خوش مزاج وزیر اعظم تھریسامے اس سے قبل دورہ افریقہ کے موقع پر بھی اسکول کے بچوں ساتھ رقص کیا تھا جس کی ویڈیو سماجی رابطوں کی ویب سائٹس پر وائرل ہوگئی تھی۔ خیال رہے کہ سماجی رابطے کی ویب سائٹس پر تھریسا مے کی بچوں کے ساتھ ڈانس کی ویڈیو وائرل ہونے کے بعد سوشل میڈیا صارفین نے خوب پذیرائی کرتے ہوئے وزیراعظم کے رقص کو ڈانسنگ ڈپلومیسی قرار دے دیا۔  comments
