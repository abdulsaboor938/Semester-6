<DOCNO>975417</DOCNO>
<HL>ستیارتھی کا مودی کو خط، بچوں کی اسمگلنگ روکنے کی اپیل</HL>
<AUTHOR>روزنامہ جنگ</AUTHOR>
<DATELINE> Pakistan 2016-05-04 22:05:00+05</DATELINE>
<TEXT>نوبل انعام یافتہ بھارتی ادیب کیلاش ستیارتھی نے بھارتی وزیراعظم سے اپیل کی ہے کہ وہ بچوں کی اسمگلنگ اور جبری مشقت روکنے کے لیے اقدامات کریں۔کیلاش ستیارتھی نےنریندر مودی سے اپیل کرتے ہو ئے کہا ہے کہ بھارت میں خشک سالی کے باعث سولہ کروڑ بچوں کی زندگی دائو پر لگ گئی ہے،حکومت خشک سالی سے متاثرہ ریاستوں میں بچوں کی اسمگلنگ اور جبری مشقت روکنےکیلئے اقدامات کرے۔ ستیارتھی نے خط میں لکھا ہے کہ حکوم خشک سالی سے متاثرہ دس ریاستوں میں نیشنل ایمرجنسی نافذ کرے ۔ ان ریاستوں میں اسکول چھوڑنے والے بچوں کی تعداد میں بائیس فیصد اضافہ ہوا ہے جبکہ بچوں کے اسمگلنگ کے واقعات بھی چوبیس فیصد بڑھ گئے ہیں۔ انہوں نے وزیراعظم نریندر مودی پر زور دیا ہے کہ بچے حکومت کی اولین ترجیح ہونی چاہئے۔ بچوں کی اسمگلنگ ، جبری مشقت اور زبردستی شادیوں کو روکنے کے لیے اقدامات کو یقینی بنایا جائے۔</TEXT>
