<DOCNO>443646</DOCNO>
<HL>ٹیکسلا سے افغان جاسوس گرفتار ، پاکستانی شناختی کارڈ اور اہم دستاویز برآمد</HL>
<AUTHOR>روزنامہ پاکستان</AUTHOR>
<DATELINE> Pakistan 2016-06-24 14:15:24+05</DATELINE>
<TEXT>ٹیکسلا (مانیٹرنگ ڈیسک )حساس اداروں نے منظور آباد کے علاقے سے افغان جاسوس کو گرفتار کر لیا۔ ایکسپریس نیوز کے مطابق حساس اداروں نے خفیہ اطلاع پر کارروائی کرتے ہوئے ٹیکسلا کے علاقے منظور آباد سے افغان انٹیلی جنس ادارے کے افسر کو گرفتار کر لیا جسے تفتیش کیلئے نامعلوم مقام پر منتقل کر دیا گیا ہے۔ گرفتار جاسوس افغانستان کے حساس ادارے کا افسر ہے۔ذرائع کا کہنا ہے کہ افغان جاسوس ٹیکسلا میں سبزی فروش کے روپ میں رہائش پزیر تھا جس کے قبضے سے پاکستانی شناختی کارڈ سمیت اہم دستاویز بھی برآمد ہوئے ہیں۔ جاسوس ٹیکسلا میں سبزی فروشی اور رکشہ چلانے کا کام کرتا تھا جس کو گرفتار کر کے نا معلوم مقام پر منتقل کردیا گیا ہے ۔</TEXT>
