<DOCNO>717914</DOCNO>
<HL>ساؤتھ ایشیا لیبر کانفرنس پنجاب حکومت کا عظیم کارنامہ ہے،حنا پرویز</HL>
<AUTHOR>روزنامہ پاکستان</AUTHOR>
<DATELINE> Pakistan 2014-04-27 00:24:24+05</DATELINE>
<TEXT>لاہور(پ ر) مسلم لیگ (ن) کی ممبر صوبائی اسمبلی و جنرل سیکرٹری پنجاب ویمن پارلیمنٹری کاکس حنا پرویز بٹ نے کہا ہے لاہور میں پہلی ساؤتھ ایشیا لیبر کانفرنس کا انعقاد پنجاب حکومت کا عظیم کارنامہ ہے کانفرنس کا انعقاد محنت کشوں کی فلاح و بہبود اور ان کے حقوق کے تحفظ کے لئے انتہائی اہمیت کا حامل ہے جبکہ اس میں ممبر ممالک کے علاوہ یورپی یونین کے مندوبین کی شرکت بھی خوش آئندہے وزیراعلیٰ شہبازشریف کی قیادت میں پنجاب حکومت محنت کشوں کے حقوق کے تحفظ کے لئے گراں قدر اقدامات کر رہی ہے مذکورہ کانفرنس سے نہ صرف جنوبی ایشیائی ممالک بلکہ دنیا بھر کی لیبر مارکیٹ میں پاکستانی مزدور کی کھپت میں اضافے کے حوالے سے موثر پیش رفت ہوگی بلکہ اس کے ذریعے پاکستان اور سارک ممالک کے درمیان ہنراورمہارت کے تبادلے کو فروغ حاصل ہوگاانہوں نے کہا کہپنجاب حکومت نے صوبے میں محنت کشوں اور مزدوروں کی فلاح و بہبود کیلئے انقلابی اقدامات کئے ہیں ملک کی تیز رفتار ترقی کیلئے نوجوانوں کو بااختیار بنانا، معاشی و تجارتی سرگرمیوں کو فروغ دینا، خواتین کی ترقی اور ان کے حقوق کے تحفظ کو یقینی بنانا بے حد ضروری ہے انہوں نے کہا کہ پنجاب حکومت نے جنوبی ایشیا لیبر کانفرنس کا انعقاد کرکے پلیٹ فارم مہیا کر دیا ہے ضرورت اس امر کی ہے کہ سارک ممالک کے مندوبین مل بیٹھ کر مشترکہ پالیسی بنائیں جس پر عملدرآمد کے ذریعے خطے سے غربت اور بیروزگاری کے خاتمے میں مدد ملے۔</TEXT>
