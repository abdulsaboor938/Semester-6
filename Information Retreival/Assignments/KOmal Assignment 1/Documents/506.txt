پاک چین مشترکہ منصوبوں سے بے روزگاری کا خاتمہ ہوگا: وزیراعظم عمران خان
اسلام آباد: وزیراعظم عمران خان نے کہا ہے کہ پاک چین مشترکہ منصوبوں سے بے روزگاری کا خاتمہ ہوگا. ان خیالات کا اظہارا نھوں نے پاکستان چین گلاس مینوفیکچرنگ کمپلیکس کے افتتاح کے موقع پر کیا. وزیراعظم عمران خان نے کہا کہ نجی شعبے میں مشترکہ منصوبوں کا خیر مقدم کرتے ہیں، اس سے معیشت مستحکم ہوگی. عمران خان نے کہا کہ مشترکہ منصوبے سے بے روزگاری کا خاتمہ ہوگا، حکومت کاکام غیر ملکی سرمایہ کاروں کےراستےسے رکاوٹیں ہٹانا ہے، ہم اس ضمن میں کام کر رہے ہیں. مزید پڑھیں: وزیراعظم عمران خان کی زیر صدارت وفاقی کابینہ کا اہم اجلاس، بجلی کی قیمتوں میں اضافے کی منظوری وزیراعظم کا کہنا تھا کہ یہ ہماری حکومت میں پاک چین پرائیویٹ سیکٹرکا پہلاجوائنٹ وینچرہے ہمیں پاکستان میں ٹیکنالوجی ٹرانسفرچاہیے. اس ضمن میں چین سے بہت امیدیں ہیں. انھوں نے کہا ہے کہ مستقبل میں چین سےسی پیک کےذریعےتجارت کارشتہ بڑھتا جائے گا. واضح رہے عمران خان نے گذشتہ دنوں سعودی عرب کا کامیاب دورہ کیا تھا، جہاں اہم معاہدے طے پائے. سعودی عرب پاکستان کو بارہ ارب ڈالرز کا امدادی پیکیج دے گا. وزیراعظم جلد چین کا اہم دورہ کریں گے. تجزیہ کاروں کے مطابق اس دورے میں بھی اہم معاہدے طے پانے کا امکان ہے۔ comments
