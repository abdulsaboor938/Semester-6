<DOCNO>2484695</DOCNO>
<HL>رواں سال10 خود کش حملوں میں غیرملکی فیکٹری میں تیار شدہ سٹرائیک سلیو استعمال کی گئی ،ڈی جی ایف آئی اے، ایک ہزار سے زائد انسانی سمگلرگرفتار کرلیے،17 کی گرفتاری کے لیے انٹرپول سے ریڈنوٹسز جاری کروائے،تقریب سے خطاب</HL>
<AUTHOR>اردو پوائنٹ</AUTHOR>
<DATELINE> Pakistan 2007-11-23 15:05:08+05</DATELINE>
<TEXT>اسلام آباد(اردوپوائنٹ تازہ ترین اخبار23 نومبر2007) فیڈرل انوسٹی گیشن ایجنسی(ایف آئی اے)کے ڈائریکٹر جنرل طارق پرویز نے کہا ہے کہ رواں سال ملک میں ہونیوالے 32 میں سے10 خود کش حملوں میں غیرملکی فیکٹری میں تیار ہونیوالی سٹرائیک سلیو استعمال کی گئی ہے نائن الیون کے بعد دہشت گردی کے واقعات کی تحقیقات کے لیے قائم کیے جانیوالے سپیشل انوسٹی گیشن گروپ(ایس آئی جی)کووسعت دے کر اس میں انٹیلی جنس انوسٹی گیشن ونگ اورریڈنگ ونگ بنائے جائیں گے تاکہ دہشت گردی کے نیٹ ورک پکڑے جاسکیں اس سال ایک ہزار سے زائد انسانی سمگلر گرفتار کیے گئے ہیں جبکہ 17 سمگلروں کی گرفتاری کے لیے انٹرپول سے ریڈ نوٹسز جاری کروائے جاچکے ہیں انسانی سمگلروں کی روک تھام کے لیے انٹرسروس ٹاسک فورس بھی تشکیل دے دی ہے وہ جمعہ کو یہاں ایف آئی اے ہیڈ کوارٹر میں ترقی پانے والے افسران کے اعزاز میں ایک قریب منعقد کی گئی تقریب سے ڈائریکٹر جنرل ایف آئی اے طارق پرویز کے علاوہ دیگر افسران نے بھی خطاب کیا انہوں نے بتایا کہ ایف آئی اے میں گزشتہ بیس سالوں سے ایسے ملازمین موجود تھے جنکو ترقی نہیں دی گئی اب 178 ملازمین کو ترقی دے دی گئی ہے جن میں30 سب انسپکٹرز ،45 اے ایس آئی سپ انسپکٹرز،62 ہیڈ کانسٹیبل اے ایس آئی اور راولپنڈی کے زون کے 30 کانسٹیبل ہیڈکانسٹیبل بنائے گے ہیں جبکہ دیگر ترقی پانے والے کانسٹیبلر کا تعلق کراچی کوئٹہ اورسرحد زون سے ہے طارق پرویز نے ترقی پانے والے افسران سے خطاب کرتے ہوئے کہا کہ اگر کوئی بھی افسر یا جھوٹا ملازم کرپشن میں ملوث پایا گیا تو اس کے خلاف قانونی کارروائی کرتے ہوئے اسے فوراً گرفتار کیا جائے گا کیونکہ امیگریشن عملہ ہی ملک کی نیک نامی میں اضافہ کرتا ہے اور جب غیر ملکی یہاں آتے ہیں تو وہ سب سے پہلے امیگریشن حکام کو ملتے ہیں اور یہاں سے جاتے وقت بھی ان کی آخری ملاقات امیگریشن عملے سے ہوتی ہے لہذا ہر افسر ملک کا نام روشن کرنے کے لیے کام کرے انہوں نے کہاکہ غریبوں کو امیر لوگوں پر ترجیح دی جائے کیونکہ غریب کے پاس سفارش نہیں ہوتی جبکہ امیر لوگ بڑی بڑی سفارشیں لے آتے ہیں بعد ازاں صحافیوں سے گفتگو کرتے ہوئے ڈی جی ایف آئی اے نے کہا کہ نائن الیون کے بعد دہشت گردی کے واقعات کی تحقیقات کے لیے حکومت پاکستان نے 37 افسران پر مشتمل ایک سپیشل انوسٹی گیشن گروپ تشکیل دیا تھا اوریہ گروپ ملک میں جہاں بھی دہشت گردی کا واقعہ ہوتا ہے وہاں فوری طورپر پہنچ کر ایک رپورٹ مرتب کرتا ہے انہوں نے کہا کہ دہشت گردی کی روک تھام کے لیے ایس آئی جی گروپ کو مزید وسعت دی جارہی ہے اور اس کے تین الگ الگ ونگ بنائے جائیں گے جن میں انوسٹی گیشن ،انٹیلی جنس اور ریڈنگ رنگ ہوگا جو دہشت گردوں کے نیٹ ورک پکڑیں گے ایک سوال کے جواب میں طارق پرویز نے کہا کہ رواں سال ملک میں32 خود کش حملے ہوئے اور ان میں سے 10 حملہ آوروں کی بارودی جیکٹ اور سٹرائیک سلیو غیرملکی فیکٹری میں تیارکی گئی تھی انہوں نے بتایا کہ انسانی سمگلنگ میں امسال ماضی کی نسبت نمایاں کمی واقع ہوئی ہے کیونکہ سال2005ء میں24000افراد کو ڈی پورٹ کیاگیا سال2006ء میں یہ تعداد14000 ہوگئی اور اس سال صرف 10000افراد ڈی پورٹ کیے گئے ہیں جواس کمی کا واضح ثبوت ہے انہوں نے کہاکہ انسانی سمگلنگ کی روک تھام کے لیے پاکستان میں انٹرسروسز ٹاسک فورس قائم کردی گئی ہے جبکہ دیگر ملکوں کے ساتھ مل کر بھی سمگلنگ کی روک تھام کے لیے کام ہورہا ہے ایک سوال کا جواب دیتے ہوئے انہوں نے کہا کہ ایف آئی اے نے انسانی سمگلروں کو گرفتار کرنے کے لیے ٹیمیں تشکیل دے دی ہیں اس سال ایک ہزار سے زائد سمگلر گرفتار کیے گئے ہیں جبکہ 17 ایسے سمگلروں کے انٹر پول سے ریڈنوٹسز جاری کروائے گئے ہیں جو دوسرے ملک میں قیام پذیر ہیں انہوں نے کہا کہ ایف آئی اے انٹرنیشنل پراپرٹی رائٹس کے معاملہ پر بھی کام کررہا ہے اس حوالے سے کراچی میں خلاف ورزی کرنے والی 7فیکٹریوں کو بند کروادیا گیا ہے جبکہ گزشتہ مزید1فیکٹری پر چھاپہ مار کر اسے بند کروایاگیا۔</TEXT>
