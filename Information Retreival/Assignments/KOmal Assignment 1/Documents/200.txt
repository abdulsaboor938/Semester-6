کشمیرمیں انسانی حقوق کی خلاف ورزیوں پرعالمی برادری فوری ایکشن لے‘ ملیحہ لودھی
نیویارک : اقوام متحدہ میں پاکستان کی مستقل مندوب ملیحہ لودھی کا کہنا ہے کہ کشمیرمیں بدترین انسانی حقوق کی پامالیاں انسانیت کے ضمیرپردھبہ ہیں۔ تفصیلات کے مطابق اقوام متحدہ میں پاکستانی مندوب ملیحہ لودھی نے کہا کہ کشمیرمیں انسانی حقوق کی خلاف ورزیوں پرعالمی برادری فوری ایکشن لے۔ پاکستانی سفیر نے کہا کہ بھارت مسلسل کشمیریوں کوان کے حق خودارادیت سے محروم رکھے ہوئے ہے۔ ملیحہ لودھی نے اقوام متحدہ میں انسانی حقو ق سے متعلق کمیٹی میں خطاب کرتے ہوئے کہا کہ یواین مشن رپورٹ نے بھارتی مظالم کا پردہ چاک کردیا۔ انہوں نے کہا کہ کشمیرمیں بدترین انسانی حقوق کی پامالیاں انسانیت کے ضمیرپردھبہ ہیں۔ بھارت مقبوضہ کشمیرمیں بلا روک ٹوک انسانی حقوق پامال کررہا ہے‘ ملیحہ لودھی یاد رہے کہ رواں ماہ 9 اکتوبرکو پاکستانی سفیر کا کہنا تھا کہ مقبوضہ کشمیرمیں منظم اندازمیں بنیادی حقوق کی خلاف ورزیاں جاری ہیں، بھارت مقبوضہ کشمیرمیں بلا روک ٹوک انسانی حقوق پامال کررہا ہے۔ پاکستان سفیرکا کہنا تھا کہ سیکیورٹی کونسل ایجنڈے پرکشمیرسب سے پرانا تصفیہ طلب مسئلہ ہے، مقبوضہ کشمیر پراقوام متحدہ کی قراردادوں پرتاحال عمل نہ ہونا افسوس ناک ہے۔ اقوامِ متحدہ میں پاکستانی سفیر ملیحہ لودھی کا کہنا تھا کہ مسئلہ کشمیرکے حل کے لیے عالمی برادری ٹھوس، بامعنی اقدامات کرے۔ comments
