<DOCNO>1946855</DOCNO>
<HL>لاہور: ایف آئی اے نے ریڈ بک میں شامل بدنام انسانی سمگلر عمران گجراتی کو گرفتار کرلیا</HL>
<AUTHOR>نوائے وقت</AUTHOR>
<DATELINE> Pakistan 2015-12-06 04:51:09+05</DATELINE>
<TEXT>لاہور (خبرنگار) ایف آئی اے نے بدنام انسانی سمگلر، اشتہاری ملزم اور انتہائی مطلوب ریڈ بک میں شامل عمران اشرف کو گرفتار کرلیا۔ ملزم عمران اشرف عرف عمران گجراتی کو اسسٹنٹ ڈائریکٹر چودھری محمد سرور نے مسلسل تلاش کے بعد گرفتار کیا۔ ملزم کے خلاف گزشتہ کئی برسوں میں مسلسل انسانی سمگلنگ کے الزام میں مقدمات درج ہوئے، ملزم ایران، ترکی کے راستے پاکستانیوں کو غیرقانونی طور پر یورپ بھجواتا تھا۔</TEXT>
