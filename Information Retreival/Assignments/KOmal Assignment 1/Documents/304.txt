افغان طالبان کے کمانڈر ملا برادر کی رہائی، سفارتخانے کے ترجمان کی تصدیق
کابل: افغانستان میں تعینات پاکستانی سفارت خانے کے ترجمان نے پاکستان کی طرف سے افغان طالبان کے ڈپٹی چیف ملا عبد الغنی برادر اور ملا عبدالصمد کی رہائی کی تصدیق کردی۔ کابل میں موجود پاکستانی سفارت خانے کے ترجمان کی جانب سے جاری بیان میں کہا گیا ہے کہ ’پاکستان نےافغان طالبان کےڈپٹی چیف ملاعبدالغنی برادر اور ملا عبدالصمد ثانی کو رہا کردیا‘۔ ذرائع کے مطابق ملابرادرکی رہائی افغان امریکی مفاہمتی عمل کو ممکن بنانےکے لیے عمل میں لائی گئی، امریکا کے نمائندہ خصوصی نے پاکستان سے رہائی کی درخواست کی تھی۔ ﻿ ذرائع کا کہنا تھا کہ امریکی نمائندہ خصوصی افغان مفاہمتی عمل نےرہائی کی درخواست کی تھی، دونوں افراد کی رہائی سے افغانستان میں موجود طالبان کو مثبت پیغام دیا جائے گا جس کے بعد انہیں مفاہمتی عمل میں باضابطہ حصہ بنانے کی کوشش بھی کی جائے گی۔ یاد رہے کہ ملاعبدالغنی برادرکو 2010میں کراچی سےگرفتارکیا گیا تھا، اُن پر مختلف نوعیت کے سنگین مقدمات کا الزام تھا۔ comments
