<DOCNO>2488553</DOCNO>
<HL>بے نظیر بھٹو شہید ، اے پی ڈی ایم کی اپیل پر یوم احتجاج اور مظاہرے</HL>
<AUTHOR>اردو پوائنٹ</AUTHOR>
<DATELINE> Pakistan 2008-01-07 14:47:33+05</DATELINE>
<TEXT>لاہور(اُردو پوائنٹ اخبار تازہ ترین۔7جنوری۔2008ء) سابق وزیر اعظم بے نظیر بھٹو کی شہادت پر آل پارٹیز ڈیمو کریٹک موومنٹ کے زیر اہتمام آج ملک بھر میں یوم احتجاج منایا جارہا ہے ۔ اس موقع پر بیشتر مقامات پر احتجاجی ریلیاں اور دعائیہ تقریبات منعقد کی جارہی ہیں۔ () سندھ کے مختلف اضلاع نوشہرو فیروز ، مورو، کنڈ یارو ، بھریا سٹی، ٹھارو شاہ میں جزوی ہڑتال اور ٹریفک معمول سے کم ہے ۔ حیدرآباد پریس کلب پر اے پی ڈی ایم کے تحت احتجاجی مظاہرہ کیا گیا۔ مظاہرین نے سانحہ لیاقت باغ میں ملوث ملزمان کی فوری گرفتاری کا مطالبہ کیا ۔ لاہور سمیت پنجاب کے مختلف شہروں میں بھی اے پی ڈی ایم کے تحت احتجاجی مظاہرے کئے جارہے ہیں۔ لیکن کاروباری سرگرمیاں اورٹریفک معمول کے مطابق ہے ۔</TEXT>
