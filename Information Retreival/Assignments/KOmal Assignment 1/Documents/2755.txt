ناشتے میں مزیدار فرنچ آملیٹ بنائیں
﻿﻿ناشتے میں مختلف ورائٹی والی اشیا اہلخانہ کو ایک مزیدار سے ناشتے کی طرف راغب کرتی ہیں جسے روزمرہ کی زندگی اور بھاگ دوڑ میں عموماً نظر انداز کردیا جاتا ہے۔ تو چھٹی کے دن مزیدار سا فرنچ آملیٹ ان افراد کو بھی جلدی اٹھ کر ناشتہ کرنے پر مجبور کردے گا جو دن کا آدھا حصہ سو کر گزارتے ہیں۔ مرغی ابلی اور ریشہ کی ہوئی: 250 گرام انڈے: 4 عدد پیاز چوپ کی ہوئی: 2 کھانے کے چمچ ہرا دھنیہ چوپ کیا ہوا: 1 چائے کا چمچ ہری مرچیں چوپ کی ہوئی: 1 چائے کا چمچ پسی ہوئی لال مرچ: 1 چائے کا چمچ چیڈر چیز کدوکش ہوا: 25 گرام مشروم باریک کٹے ہوئے: 4 عدد نمک: حسب ذائقہ تیل: ایک چوتھائی پیالی سلاد کے پتے: سجانے کے لیے انڈے کی سفیدی اور زردی الگ الگ کرلیں۔ سفیدیوں کو الیکٹرک بیٹر کی مدد سے جھاگ اوپر آنے تک پھینٹیں۔ اب اس میں زردیاں، پیاز، ہری مرچیں، ہرا دھنیہ، لال مرچ اور نمک ملا لیں۔ فرائنگ پین میں آدھا تیل گرم کریں اور اس میں انڈے کا آدھا آمیزہ ڈال کر پھیلائیں۔ اس کے اوپر آدھی مشروم اور آدھا پنیر پھیلا کر ہلکی آنچ پر پکائیں۔ فرائنگ پین میں باقی تیل گرم کریں اس پر انڈے کا باقی آمیزہ پھیلا کر سنہری کریں اور اسے پلٹ دیں۔ اب اس پر مرغی، بقیہ مشروم اور پنیر ڈالیں، دہرا کر کے پکائیں۔ مزیدار فرنچ آملیٹ تیار ہے۔ گرم گرم پراٹھوں کے ساتھ تناول کریں۔ comments
