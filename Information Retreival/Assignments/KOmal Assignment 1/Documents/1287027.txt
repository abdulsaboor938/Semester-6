<DOCNO>1287027</DOCNO>
<HL>ویل ڈن چیف جسٹس ہائی کورٹ</HL>
<AUTHOR>روزنامہ جنگ</AUTHOR>
<DATELINE> Pakistan 2017-11-21 05:11:00+05</DATELINE>
<TEXT>ویسے تو چودہ سال سے کم عمر کے بچوں پر اسکولوں، ورکشاپوں، ہوٹلوں میں جسمانی و جنسی تشدد کوئی نئی بات نہیں ہے۔ بدقسمتی سے یہ سلسلہ اب جسمانی طور پر معذور، گونگے اور بہرے بچوں تک جا پہنچا ہے۔ یاد رہے کچھ عرصہ پہلے بھی صوبائی دارلحکومت میں معذور بچوں پر بس میں جسمانی تشدد کا واقعہ سامنے آیا تھا مگر روایت کے مطابق معاملہ بس کنڈیکٹر کی معطلی پر ہی ختم ہوا تھا۔ لیکن زیادہ عرصہ نہیں ہوا کہ سیالکوٹ شہر میں ایک بار پھر معذور بچوں پر بس کنڈیکٹر کی طرف سے مارپیٹ کا واقعہ رونما ہوا جس کا چیف جسٹس نے از خود نوٹس لیتے ہوئے سخت کارروائی کا حکم دیا ہے جو ایک خوش آئند اقدام ہے۔ صورتحال کا تقاضا ہے کہ ان درندوں کو عبرتناک سزا دی جائے تا کہ آئندہ ایسے واقعات رونما نہ ہوں۔ (فیضان محمود)faizan.mehmoodgmail.com</TEXT>
