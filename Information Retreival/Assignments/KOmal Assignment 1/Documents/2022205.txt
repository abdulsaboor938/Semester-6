<DOCNO>2022205</DOCNO>
<HL>عدم تشخیص کے باعث کینسر کے مریض بڑھنے لگے”ماہرین طب سے گفتگو</HL>
<AUTHOR>نوائے وقت</AUTHOR>
<DATELINE> Pakistan 2015-02-07 05:45:09+05</DATELINE>
<TEXT>محمد ریاض اختر وفاقی دارالحکومت اسلام آباد میں پانچ ایکڑ پر مشتمل نوری ہسپتال مےںکینسر کے 80 فیصد غریب اور مستحق مریض علاج کی جدید ترین سہولت سے استفادہ کر رہے ہیں۔ 4 فروری 2000ءمیں انٹرنیشنل یونین آف کینسر کنٹرول UICC کے تحت پہلی مرتبہ عالمی سطح پر انسداد کینسر ڈے منایا گیا ۔ نوری ہسپتال میںکینسر کنٹرول انٹرنیشنل سیمینار ہوا‘ جس میں وفاقی سیکرٹری خارجہ اعزازچوہدری اور پاکستان اٹامک کمیشن کے چیئرمین عنصر پرویز مہمان خصوصی تھے اس روز کینسر سے آگاہی کے لئے واک کا بھی کی گئی جس کی قیادت ڈاکٹر جاوید عرفان اور ڈاکٹر محمد فہیم نے کی۔ ڈاکٹر جاوید عرفان نے بتایا ” کینسر کی پہلی اور دوسری اسٹیج پر تشخیص ہو جائے تو سو فی صد علاج ممکن ہے ہمارے یہاں آج بھی مرض چھپانے کی روایت ہے لوگ کینسر کے نام سے خوفزدہ ہو کر اس مرض کا نام بناتے سے کتراتے ہیں۔ یوں بروقت تشخیص نہیں ہو پاتی جس سے مریض غیر محسوس طریقے سے پہلی دوسری اسٹیج پار کر جاتا ہے۔ گلے کا کینسر سو فی صد قابل علاج ہے۔ تاہم پھیپھڑے‘ معدے‘ آنتوں اور دیگر نوعیت کے کینسر سے خطرہ لاحق رہتا ہے ۔کینسر بچا¶ کے لئے شعوری مہم کے فروغ کی بہت ضرورت ہے۔ پاکستان میں ہر سال ڈیڑھ لاکھ کینسر کے نئے مریض سامنے آرہے ہیں اگر بروقت اقدامات نہ کئے گئے تو تعداد بڑھ سکتی ہے۔ مریض ایسی خوراک کا استعمال کرے جس میں زیادہ غذائی اجزاءاور پروٹین ہوں‘ ہردو سے تین گھنٹے بعد تھوڑی مقدار میں خوراک لیں خوراک میں پانی‘ مشروبات تازہ پھل اور سبزیوں کا استعمال زیادہ سے زیادہ ہونا چاہئے۔ پھل سبزیاں اچھی طرح دھو کر استعمال کریں‘ دوران علاج سلاد کا استعمال کم ہونا چاہئے‘ اگر کھانا کھانے کو دل نہ ہو تو ایسے مشروبات کا استعمال کریں جن میں زیادہ غذائی اجزاءہوں جیسے سوپ‘ ملک شیک‘ یخنی وغیرہ۔ خوراک میں سرخ گوشت کی بجائے سفید گوشت مرغی اور مچھلی کا انتخاب کریں۔ بھوک کوبہتر بنانے کے لئے ہلکی ورزش کرنی چاہئے‘ خوراک میں زیادہ تلی ہوئی مصالحہ دار اور بازار کی تیار شدہ اشیاءکا استعمال کم رکھیں‘ متلی سے بچا¶ اور بھوک کو بہتر بنانے کے لئے کھانے کے فوراً بعد زیادہ پانی کا استعمال نہ کریں“۔ڈاکٹر محمد فہیم نے کہا ” 22 کروڑ کی آبادی کیلئے کینسر کے ہسپتالوں کی تعداد آٹے میں نمک کے برابر ہے دوسری طرف شعوری مہم حکومت‘ وزارت اور محکمہ صحت کی عدم دلچسپی کا شکار ہے جس سے مریضوں کی تعداد میں حیران کن حد تک اضافہ ہو رہا ہے۔ بریسٹ اور برین ٹیومر میں کچھ مرض موروثی ہوتے ہیں ۔ تمباکو نوشی دنیا میں کینسر کی سب سے اہم وجہ ہے۔ اس کے دھوئیں میں چار ہزار سے زائد کیمیکل موجود ہوتے ہیں جن میں کینسر کا سبب بننے والے کیمیکلز کارسینوجن (Carcinogen) پائے جاتے ہیں۔ جب آپ سگریٹ کے دھوئیں میں سانس لیتے ہیں تو یہ کیمیکلز پھیپھڑوں کے ذریعے جسم میں پھیل جاتے ہیں۔ دھوئیں میں پائے جانے والے بہت سے کیمیکلز زہریلے ہوتے ہیں اور ہمارے جسم کے خلیوں کو نقصان پہنچا کر کینسر کا سبب بنتے ہیں۔ گویا ہر پانچ میں سے چار مریضوں میں پھیپھڑوں کے کینسر کی وجہ تمباکو نوشی ہے تمباکو درجن سے زائد دیگر کینسر کے خطرات کو بڑھاتا ہے جن میں منہ‘ گلا‘ خوراک کی نالی‘ ناک‘ جگر‘ لبلبہ‘ پیٹ‘ گردے‘ آنتوں‘ اووری کے کینسر اور لیوکیمیا کی کچھ اقسام شامل ہیں“۔ڈاکٹر حمیرہ محمود نے بتایا ” 80 فیصد خواتین میں چھاتی کی گلٹیاں بے ضرر ہوتی ہیں۔ 70 فیصد خواتین کو بغیر کسی قابل ظاہری وجہ کے بھی بریسٹ کینسر ہو سکتا ہے۔ 20 سال سے کم عمر لڑکیوں میں بھی یہ مرض ہوسکتا ہے۔ 90 فیصد ابتدائی مرحلہ کے بریسٹ کینسر علاج سے مکمل طور پر ٹھیک ہو جاتے ہیں اور آپریشن کر کے نکالنے کی ضرورت بھی نہیں پڑتی۔ اگر خواتین اپنی چھاتی کی ظاہری شکل‘ ناپ یا رنگت میں تبدیلی محسوس کریں‘ چھاتی یا بغل میں ایسی گلٹی جو کم نہ ہو رہی ہو ےا خون کا اخراج ہو تو ڈاکٹر سے رجوع کرنا چاہئے“۔ڈاکٹر کاشف اقبال نے کہا ” کینسر کسی دور میں خوف کی علامت سمجھا جاتا ہے مگر اب الحمد اﷲ اس کے مریض صحت یاب ہو کر نارمل زندگی گزار رہے ہیں کینسر کی علامات میں جسم کے کسی حصے میں گلٹی کا نمودار ہونا‘ طویل عرصے سے ٹھیک نہ ہونے والے زخم‘ خون کا مسلسل رسنا‘ کھانا نگلنے میں تکلیف‘ مسلسل بدہظمی‘ متواتر کھانسی اور آواز کا بیٹھ جانا‘ بھوک نہ لگنا اور وزن کو نظرانداز نہیں کرنا چاہئے۔</TEXT>
