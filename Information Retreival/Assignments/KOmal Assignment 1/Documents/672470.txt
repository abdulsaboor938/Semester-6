<DOCNO>672470</DOCNO>
<HL>جن نکالنے کے بہانے بچوں سے زیادتیاں عروج پر ،برطانیہ میں خوف و ہراس</HL>
<AUTHOR>روزنامہ پاکستان</AUTHOR>
<DATELINE> Pakistan 2014-10-09 21:23:51+05</DATELINE>
<TEXT>لندن (نیوز ڈیسک)برطانیہ میں حکومتی اداروں نے انکشاف کیا ہے کہ ملک میں جن بھوت نکالنے کے نام پر معصوم بچوں کے ساتھ جنسی زیادتی اور تشدد کی لہر چل پڑی ہے اور بڑے پیمانے پر بچے ظلم کا شکار ہو رہے ہیں۔پولیس کے مطابق رواں سال ایسی27شکایات موصول ہو چکی ہیں جن میں پادریوں دیگر مذہبی رہنماﺅ ںاور حتیٰ کہ خاندان کے افراد کی طرف سے بچوں پر آسیب کو بنیاد بنا کر شدید ظلم ڈھائے گئے ہیں۔متعدد ایسے واقعات سامنے آچکے ہیں جن بچوں کو جنسی زیادتی کا نشانہ بنایا گیا ان کے سر پر تشدد کیا گیا اور ایک واقعے میں تو ایک بچے کی آنکھوں میں مرچیں ڈال دی گئیں ان تمام واقعات میں اس بات کو بنیاد بنایا گیا کہ ان بچوں پر شیطان ،جن ،بھوت یا بد روحوں کا سایہ تھا ۔وکٹوریا نامی8سالہ بچی کو جن نکالنے کیلئے وحشیانہ تشدد کر کے ہلاک کر دیا گیا۔ایک ننھے بچے کو شیطانی رسوم میں حصہ نہ لینے پر اس کی ماں اور خالہ نے تشدد کا نشانہ بنایا اور تیز دھار آلے سے اس کی آنکھیں نکال دیں۔پولیس اور بچوں کے حقوق کے اداروں نے استادوں اور بچوں کے ساتھ کام کرنے والے دیگر لوگوں کی رہنمائی کیلئے ایک پروگرام شروع کیا ہے جس میں ایسے بچوں کا پتا لگانے کے طریقے بتائے جائیں گے جو زیادتی اور ظلم کے خطرے سے دوچار ہوں۔</TEXT>
