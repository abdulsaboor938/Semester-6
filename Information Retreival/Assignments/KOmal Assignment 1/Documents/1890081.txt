<DOCNO>1890081</DOCNO>
<HL>ایف آئی اے نے 13 انسانی سمگلر اور اشتہاریوں کو گرفتار کر لیا</HL>
<AUTHOR>نوائے وقت</AUTHOR>
<DATELINE> Pakistan 2016-07-18 02:08:00+05</DATELINE>
<TEXT>لاہور( خبر نگار) ایف آئی اے نے 13 بدنام انسانی سمگلروں اور اشتہاری ملزمان کو گرفتار کر لیا ہے ۔ ڈپٹی ڈائریکٹر خالد انیس کی سربراہی میں مختلف ٹیموں نے اسی سلسلہ میں مختلف مقامات پر چھاپے مارے ۔ ڈسکہ سے بدنام انسانی سمگلر امین منہاس ، کامونکی سے اشتہاری ملزم اور انسانی سمگلر کوثر علی ، سیالکوٹ سے محمد انیس ، سیالکوٹ سے محمد امین ، گجرات سے منور حسین ، اسد عرف لالہ ، محمد زبیر کو گرفتار کر لیا گیا جبکہ لاہور میں ڈپٹی ڈائریکٹر چودھری احمد نے لاہور سے حمیرا یونس ، اوکاڑہ سے رفعت علی ، خوشاب سے مقصود احمد ، سیالکوٹ کے خاور جان اور گوجرانوالہ کے ابو سفیان کو گرفتار کر لیا گیا ۔</TEXT>
