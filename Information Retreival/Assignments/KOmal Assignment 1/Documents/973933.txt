<DOCNO>973933</DOCNO>
<HL>حکمرانوں نے محنت کشوں کے حقوق سلب کررکھے ہیں‘ایچ ایس ایف</HL>
<AUTHOR>روزنامہ جنگ</AUTHOR>
<DATELINE> Pakistan 2016-05-02 05:05:00+05</DATELINE>
<TEXT>کوئٹہ ( پ ر) ہزارہ سٹوڈنٹس فیڈریشن کے مرکزی جنرل سیکرٹری سرور صباء ، علی محمد آریز ، مجتبیٰ زاہد ، جمعہ نیمسو، الطاف حسین ہزارہ ، یوسف علی ہزارہ ،فرہاد آدیر ، ذاکرحسین چنگیزی ،مسعود رضا اور عبدالغنی ہزارہ نے کہاہے کہ شکاگو کے مزدوروں اور محنت کشوں نے جس طرح ظلم و جبر کے خلاف آواز بلندکرکے قربانیاں دیں وہ رہتی دنیا تک امر ہوچکی ہے یکم مئی وہ تاریخی دن ہے جب عالمی سطح تمام مزدوروں اور محنت کشوں سے اظہار یکجہتی کا دن منا یا جاتا ہے بدقسمتی سے اگر تاریخی تناظر میں دیکھا جائے توسرمایہ دارانہ نظام نے مزدوروں کاخون چوس کر دنیا میں غریب اور سرمایہ دار کے مابین واضح خط کھینچا ہے جو ہمیشہ غریب محنت کشوں کے لئے استحصال کا باعث بنتا آرہا ہے سرمایہ دار ہمیشہ اپنے مفادات کو ترجیح دی آج کے جدید دور میں بھی حکمرانوںنے مزدوروں کے حقوق سلب کررکھے ہیں محنت کشوں کے پاس رہنے کے لئے رہائش نہیں بچے تعلیم سے محروم اور صحت سمیت دیگر سہولیات تک سے دوررکھاگیا ہے انہوں نے آئین کے آرٹیکل 37 کی رو سے مزدوروں کو سہولیات کی فراہمی کیلئے جامع پالیسی تشکیل دینے کا مطالبہ کیا ہے ۔</TEXT>
