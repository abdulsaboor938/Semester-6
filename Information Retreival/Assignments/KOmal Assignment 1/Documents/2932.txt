افغان اور بنگالی باشندوں کو شناختی کارڈ کے اجرا کا اعلان خوش آئند ہے: حافظ نعیم الرحمان
کراچی: امیر جماعت اسلامی، کراچی حافظ نعیم الرحمان نے کہا ہے کہ پی ٹی آئی حکومت کو کراچی کے مسائل پر اب زیادہ توجہ دینی چاہیے. ان خیالات کا اظہار انھوں نے میڈیا سے گفتگو کرتے ہوئے کیا. ان کا کہنا تھا کہ وزیراعظم نے مسائل کے حل کے لیے جو اعلانات کیے، ان کا خیرمقدم کرتے ہیں. امیر جماعت اسلامی، کراچی کا کہنا تھا کہ وزیراعظم نے کراچی کے مسائل کو اب بھی پوری طرح اجاگر نہیں کیا انھوں نے کہا کہ کے الیکٹرک شہرکابڑا مسئلہ ہے، جس پر کوئی بات نہیں کی ، اسی طرح شہر یوں کو قلب آب کا بھی سامنا ہے، یہ مسئلہ بھی زیر بحث نہیں آیا. مزید پڑھیں: افغان یا بنگالی مہاجرین کوزبردستی واپس نہیں بھیج سکتے‘ وزیراعظم ان کا کہنا تھا کہ وزیراعلیٰ سندھ بھی کراچی کےمسائل پر بات نہیں کرتے، اس وقت رکراچی کو ماس ٹرانزٹ پراجیکٹ کی اشد ضرورت ہے. حافظ نعیم الرحمان کا کہنا تھا کہ افغان، بنگالی باشندوں کو شناختی کارڈ کے اجرا کا اعلان خوش آئند ہے. یاد رہے کہ آج وزیراعظم عمران خان نے پارلیمنٹ میں خطاب کرتے ہوئے کہا تھا کہ بنگالی مہاجرین کے یہاں پیدا ہونے والے بچوں کو شہریت ملنی چاہیے۔ انھوں نے کہا کہ مہاجرین کے بچوں کی جس ملک میں پیدائش ہوتی ہے وہاں کی شہریت ملتی ہے۔ comments
