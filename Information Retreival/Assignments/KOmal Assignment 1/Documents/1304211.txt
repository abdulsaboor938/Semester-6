<DOCNO>1304211</DOCNO>
<HL>مصر، فورسز پر حملوں میں ملوث 15 مجرموں کو سزائے موت دیدی گئی</HL>
<AUTHOR>روزنامہ جنگ</AUTHOR>
<DATELINE> Pakistan 2017-12-27 05:12:00+05</DATELINE>
<TEXT>قاہرہ (اے ایف پی) مصر ی پولیس کا کہنا ہے کہ صحرائے سیناء میں سیکورٹی فورسز پر حملوں میں ملوث 15 مجرموں کو پھانسی دے دی گئی۔مصری حکام کے مطابق مجرموں کو مصر کی دو جیلوں میں تختہ دار پر لٹکایا گیا، جہاں انہیں فوجی عدالتوں کی جانب سے سزائے موت سنائے جانے کے بعد قید رکھا گیا تھا۔شمال افریقی ملک میں 2015 میں چھ دہشت گردوں کو پھانسی کے بعد ایک ساتھ اتنے مجرموں کو تختہ دار پر لٹکائے جانے کی یہ سب سے زیادہ تعداد ہے۔مجرموں کو پھانسی دہشت گرد تنظیم داعش کی طرف سے شمالی سینائی میں ہیلی کاپٹر پراینٹی ٹینک میزائل سے حملے کے ایک ہفتے بعد دی گئی۔ہیلی کاپٹری پر حملہ مصر کے وزرائے دفاع اور داخلہ کے دورے کے دوران کیا گیا، جس میں انہیں تو کوئی نقصان نہیں پہنچا لیکن وزیر دفاع کے نائب، ہیلی کاپٹر پائلٹ سمیت ہلاک ہوئے۔داعش کے مقامی گروپ کی جانب سے سینائی میں حملوں کے دوران سیکڑوں پولیس اور فوجی اہلکاروں کو ہلاک کیا جاچکا ہے، جبکہ عام شہریوں پر بھی متعدد حملے کیے گئے ہیں۔</TEXT>
