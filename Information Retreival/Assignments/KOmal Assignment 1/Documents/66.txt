کپتان سرفراز احمد نے جیت کا کریڈٹ بولرز کو دے دیا
ابوظہبی: پاکستان نے نیوزی لینڈ کے خلاف پہلے ٹی ٹوینٹی میچ میں فتح اپنے نام کی، قومی کرکٹ ٹیم کے کپتان سرفراز احمد نے جیت کا کریڈٹ بولرز کو دے دیا۔ تفصیلات کے مطابق پاکستان نے نیوزی لینڈ کو پہلے ٹی ٹوینٹی میچ میں 2 رنز سے شکست دے دی، کولن منرو کی نصف سنچری بھی کام نہ آسکی، حسن علی نے تین وکٹیں حاصل کیں، محمد حفیظ کو میچ کا بہترین کھلاڑی قرار دیا گیا۔ سرفراز احمد کا کہنا ہے کہ آصف علی کی بیٹنگ بہت نیچے نمبروں پر آرہی تھی، بیٹنگ نہ آنے کی وجہ سے نمبر پر بھیجنے کا فیصلہ کیا۔ ان کا کہنا تھا کہ محمد حفیظ اور میرے رنز ٹیم کے کام آئے، جس کے باعث قومی ٹیم فتح یاب ہوئی، جیت کا تسلسل جاری رکھیں گے۔ پہلا ٹی ٹوینٹی: پاکستان نے نیوزی لینڈ کو 2 رنز سے شکست دے دی خیال رہے کہ آج قومی ٹیم نے نیوزی لینڈ کو پہلے ٹی ٹوینٹی میچ میں 2رنز سے شکست دے دی، حسن علی نے شاندار بولنگ کرتے ہوئے تین وکٹیں حاصل کیں، کولن منرو کی نصف سنچری بھی کام نہ آسکی۔ واضح رہے کہ نیوزی لینڈ نے 149 رنز ہدف کے تعاقب کیا تو پوری ٹیم صرف 146 رنز بناسکی، اوپنر نے اچھا آغاز فراہم کیا، 50 رنز پر نیوزی لینڈ کی پہلی وکت گری، فلپس کو 12 رنز پر حسن علی نے پویلین کی راہ دکھائی۔ comments
