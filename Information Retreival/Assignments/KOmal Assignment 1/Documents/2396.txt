اسحاق ڈارکے گرد گھیرا مزید تنگ، جائیداد کی فروخت سے متعلق نیب کی درخواست سماعت کے لئے مقرر
اسلام آبادد: اسحاق ڈارکے گرد گھیرا مزید تنگ ہوگیا، نیب نے سابق وزیر خزانہ کی پاکستان میں موجود جائیداد فروخت کرنے کی عدالت سے اجازت مانگ لی۔ تفصیلات کے مطابق علاج کے بہانے پاکستان سے مفرور سابق وزیرخزانہ اسحاق ڈار کی مشکلات میں اضافہ ہوگیا ہے. اسحاق ڈار کی جائیداد کی فروخت سے متعلق نیب کی درخواست سماعت کے لئے مقرر کر دی گئی. کیس کی سماعت اسلام آباد ہائی کورٹ میں ہوگی. احتساب عدالت کے جج محمد بشیر کل اس اہم کیس کی سماعت کریں گے. عدالت نے کل نیب سے دلائل طلب کرلیے، نیب پراسیکوٹرعمران شفیق کل درخواست پردلائل دیں گے. مزید پڑھیں: برطانوی حکومت نے اسحاق ڈارکو ڈی پورٹ کرنے کی پٹیشن مسترد کر دی یاد رہے کہ گذشتہ روز احتساب عدالت میں جج محمد بشیر سابق وزیرخزانہ کے خلاف آمدن سے زائد اثاثوں کے ریفرنس کی سماعت کی تھی. اس موقع پر مقدمے میں نامزد ملزمان سعید احمد، منصور رضا اور نعیم محمود عدالت کے روبرو پیش ہوئے۔ واضح رہے کہ سابق وزیر خزانہ کیس کی سماعت کے دوران بیماری کو بنیاد بنا کر بیرون ملک چلے گئے تھے، مگر عدالت کے متعدد بار طلب کیے جانے پر بھی وہ واپس نہیں لوٹے. comments
