وزیر اعظم، وزیر اعلیٰ پنجاب کی ملاقات، سیاسی صورتحال پرتبادلہ خیال
لاہور: وزیراعظم عمران خان سے وزیراعلیٰ پنجاب عثمان بزدار نے ملاقات کی ہے. تفصیلات کے مطابق اس اہم ملاقات میں اسپیکر پنجاب اسمبلی چوہدری پرویزالہیٰ بھی شریک تھے. وزیراعظم نے پنجاب اسمبلی کی کارروائی احسن طریقے سے چلانے پر اسپیکر کی تعریف کی وزیراعظم اور وزیراعلیٰ پنجاب کی اس ملاقات میں صوبے کی سیاسی صورتحال پرتبادلہ خیال ہوا. ساتھ ہی پنجاب سے سینیٹ کی 2 نشستوں پر انتخابات پربھی گفتگو کی گئی. اس موقع پر وزیراعظم نے پنجاب اسمبلی کی کارروائی احسن طریقے سے چلانے پر اسپیکر کی تعریف کی، اسپیکرنے وزیراعظم عمران خان کو سعودی عرب کے کامیاب دورے کی مبارک باد دی. قبل ازیں وزیراعظم لاہور پہنچے، تو گورنر پنجاب چوہدری سرور نے ان کا استقبال کیا. مزید پڑھیں: وزیراعظم عمران خان کا دورہ چین ترقی کا نیا باب کھولے گا: چینی وزارت خارجہ وزیراعظم عمران خان سےارکان اسمبلی کی ملاقات کی، جس میں وزیراعلیٰ پنجاب بھی موجود تھے. اس موقع پر ارکان اسمبلی نے 100 روزہ ایجنڈے پرپیش رفت سے متعلق بریفنگ دی. وزیراعظم مختصر دورے کے بعد ایئرپورٹ روانہ ہوگئے۔ اجلاس میں کیا ہوا؟ پی ٹی آئی کے سینئر رہنما میاں محمود الرشید کے مطابق کہ وزیراعظم نے اجلاس میں حکومت کی مشکلات کا ذکرکیا، انھوں نے پنجاب میں صاف پانی کامعاملہ حل کرنے بھی پر زور دیا۔ محمودالرشید کے مطابق وزیر اعظم نے واضح کیا کہ جن وزراکی کارکردگی ٹھیک نہیں، ان سےوزارتیں واپس لی جائیں گی، ساتھ ہی انھوں نے بتایا کہ 10 فیصد بیوروکریٹ پر سیاسی اثر ورسوخ ہے، باقی 90فیصد بیورکریٹ حکومت کے ساتھ کام کرناچاہتے ہیں۔ comments
