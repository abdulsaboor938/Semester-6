<DOCNO>679970</DOCNO>
<HL>مردوں کے لیے سگریٹ نوشی کے تشویشناک جنسی نقصانات</HL>
<AUTHOR>روزنامہ پاکستان</AUTHOR>
<DATELINE> Pakistan 2014-09-13 14:13:13+05</DATELINE>
<TEXT>برمنگھم (نیوز ڈیسک) سگریٹ نوشی کے صحت پر منفی اثرات سے کون آگاہ نہیں لیکن کیا آپ کو معلوم ہے کہ یہ عادت بد آپ کو اولاد جیسی نعمت سے بھی محروم کرسکتی ہے۔ جدید سائنسی تحقیقات نے سگریٹ نوشی کے سپرم کی تعداد اور کوالٹی پر شدید برے اثرات کی تصدیق کردی ہے جو مردانہ بانجھ پن کی براہ راست وجہ ہے۔ سگریٹ نوشی کے اثرات کی کچھ چشم کشا تفصیلات درج ذیل ہیں: ٭ سپرم کا ارتکاز حمل قرار پانے کیلئے سپرم کا مناسب تعداد میں موجود ہونا ضروری ہے لیکن سگریٹ نوشوں میں سپرم کا ارتکاز 23 فیصد تک کم ہوجاتا ہے۔ ٭.... سپرم کی حرکت سپریم میں تیرنے کی مناسب صلاحیت نہ ہونے کی وجہ سے یہ انڈے تک نہیں پہنچ پاتے اور یاد رہے کہ سگریٹ نوش مردوں میں یہ صلاحیت 13 فیصد تک کم ہوجاتی ہے۔ ٭ سپریم کی ہیت سگریٹ نوشی سپرم کی ہیت یعنی اس کی شکل اور جسمانی ساخت کو بھی منفی طور پر متاثر کرتی ہے جس کی وجہ سے انڈے کی طرف اس کی پیش قدمی متاثر ہوجاتی ہے اور حمل قرار پانا مشکل ہوجاتا ہے۔ ٭ ہارمون پر اثرات سگریٹ نوشی مردانہ ہارمون کی پیدائش اور افزائش کو بے قاعدہ کردیتی ہے جس سے مردانہ صحت میں واضح گراوٹ آجاتی ہے۔</TEXT>
