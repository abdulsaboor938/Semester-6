<DOCNO>2364547</DOCNO>
<HL>گوجرانوالہ، فیصل آباد، لاہور،ملتان میں کل 9 مجرموں کو پھانسی دی جائیگی</HL>
<AUTHOR>جیو اردو نیوز</AUTHOR>
<DATELINE> Pakistan 2015-04-21 04:04:00+05</DATELINE>
<TEXT>لاہور.......گوجرانوالہ، فیصل آباد، لاہوراور ملتان میں 9 مجرموں کو کل صبح پھانسی دے دی جائے گی۔ مجرموں سے ان کے اہل خانہ کی آخری ملاقات کرادی گئی۔سینٹرل جیل گوجرانوالہ میں قتل کے 3مجرموں کو تختہ دار پر لٹکایا جائے گا۔ مجرم عنایت نے 5نومبر 2002ءکو اپنے ہی خاندان کے7افرادکو قتل کیا تھا۔ مجرم ظفراور لطیف نے 7جولائی1995ء کو اپنے 4محلے داروں کو قتل کیا تھا۔ سینٹرل جیل فیصل آباد میں 2 اور ڈسٹرکٹ جیل میں ایک مجرم کو پھانسی دی جائے گی۔ مجرم نظام دین اور محمد حسین نے 1998ء میں تین تین افراد کو قتل کیا تھا۔ مجرم اعظم نے 2004ء میں اپنے سسر، ساس، اور سالیوں سمیت 7 افراد کو قتل کردیا تھا۔ لاہور کی کوٹ لکھپت جیل بھی قتل کے دو مجرم تختہ دار پر لٹکائے جائیں گے۔ مجرم الله رکھا نے 1996ء میں قصور میں ایک شخص کو قتل کردیا تھا جبکہ مجرم غلام نبی نے2003ء میں لاہور میں مختار احمد بٹ نامی شخص کو قتل کیاتھا۔قتل کے مجرم سلطان عرف راجا کو بھی سینٹرل جیل ملتان میں پھانسی دی جائے گی۔ مجرم نے 15 اکتوبر 2000ء میں مقدمہ کی پیروی پر آئے مشتاق نامی ایک شخص کو فائرنگ کر کے قتل کر دیا تھا۔</TEXT>
