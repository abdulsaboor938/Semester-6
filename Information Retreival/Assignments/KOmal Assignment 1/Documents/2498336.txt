<DOCNO>2498336</DOCNO>
<HL>مزدورں میں بے چینی کا سبب بننے والے تمام قوانین، قواعد و ضوابط اور نظاموں کا خاتمہ کر دینگے، وزیر اعظم</HL>
<AUTHOR>اردو پوائنٹ</AUTHOR>
<DATELINE> Pakistan 2008-04-30 23:31:15+05</DATELINE>
<TEXT>اسلام آباد (اُردو پوائنٹ اخبار تازہ ترین۔30اپریل۔2008ء) وزیر اعظم سید یوسف رضا گیلانی نے کہا ہے کہ ایسے تمام قوانین، قواعد و ضوابط اور نظاموں کا خاتمہ کر دیں گے جو مزدوروں میں بے چینی پیدا کرنے کا سبب بنتے ہیں، یوم مئی کے موقع پر اپنے پیغام میں وزیر اعظم نے کہاکہ پاکستان کے عوام کے ہمراہ شکاگو میں اپنی جانوں کا نذرانہ پیش کر نے والے مزدوروں کو سلام پیش کرتا ہوں جنہوں نے ظالم قوتوں کے سامنے جھکنے سے انکار کر دیا اور اپنے معیار زندگی اور بہتر حالات میں کام کر نے کے ضمن میں اپنے حقوق کیلئے اٹھ کھڑے ہوئے ان کی جدوجہد در حقیقت مزدور برادری کی عظمت کو قائم رکھنے کیلئے تھی ہم اپنی یک جہتی کا عزم رکھتے ہوئے ایسی تحریکوں کی حمایت جاری رکھیں گے جو حصول حق و انصاف کے ساتھ ساتھ اپنے مقاصد کے حصول کی غرض سے قربانی پیش کر نے کیلئے مزدورں میں جو ش و ولولہ پیدا کر تی ہیں انسانی حقوق کا تحفظ اسلامی تعلیمات کا بنیادی اصول ہے اور یہی مزدور کی عظمت اور وقار ہے ہمارا مذہب ایمانداری، محنت اور باہمی حقوق کی ادائیگی پر زور دیتا ہے جس سے آجر اور آجیر کے درمیان خوشگوار رشتہ قائم ہوتا ہے اسلام کے بہترین تصورات جو کہ ہمارے رہنما اصول ہیں کی روشنی میں موجودہ حکومت مزدور برادری کے معیار زندگی میں قابل ذکر بہتری لانے کا عزم کئے ہوئے ہے ہم بین الاقوامی لیبر معیارات کے ساتھ ہم آہنگی لانے کیلئے موجودہ لیبر لاز پر تفصیلی غور و خوض کررہے ہیں جس کا مقصد مزدورں کے بنیادی حقوق کو بنیادی اصولوں کے مطابق یقینی بنانا ہے ہم نے ملک میں کام کر نے کے حالات کو بہتر بنانے اور مزدورں کو سماجی تحفظ فراہم کر نے کا عزم کر رکھا ہے اتحاد کی آزادی اورمشترکہ سودے بازی بنیادی حقوق ہیں جن کو سابق حکومت کے دور میں مزدورں کے کچھ طبقوں کو دینے سے انکار کیا گیا ہے ہماری حکومت نے اس حق کو بلا تخصیص تمام مزدورں کیلئے بحال کیا ہے جیسا کہ حکومت مزدورں کی فلاح وبہبود کیلئے تمام ممکنہ اقدامات کررہی ہے وہ مزدور برادری سے توقع کرتی ہے کہ وہ ملک کی سماجی و اقتصادی ترقی کیلئے اپنی تمام توانائیاں بروئے کار لائیں گے اس موقع پر یادرہے کہ ملک میں صنعتی امن وامان صنعتی ترقی اور عوام کی خوشحالی کے بنیادی عناصر ہیں لہذا مزدور یونینوں کو شعور اور تعلیم کے ذریعے بہتر نظم و ضبط کا مظاہرہ کرتے ہوئے اپنے کر دار کو موثر بنانا ہوگا مجھے یقین ہے کہ پیداوار کے دو اہم عناصر آجر اور آ جیر مل کر پاکستان کو سماجی و اقتصادی ترقی بہتر معیار زندگی اور محنت کش طبقے کو بین الاقوامی سطح پر تسلیم کرتے ہوئے حقوق عزت و تعظیم کا ایک بہترین نمونہ پیش کر نے کیلئے اپنی تمام تر صلاحیتوں کو بروئے کار لائیں گے ۔</TEXT>
