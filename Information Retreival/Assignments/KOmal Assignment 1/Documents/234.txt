اسپیکر قومی اسمبلی اسد قیصر سے چوہدری شجاعت حسین کی ملاقات
لاہور: پاکستان مسلم لیگ ق کے صدر چوہدری شجاعت حسین نے قومی اسمبلی کے اسپیکر اسد قیصر سے ملاقات کی، ملاقات میں سیاسی و معاشی صورتِ حال اور باہمی دل چسپی کے امور پر گفتگو کی گئی۔ تفصیلات کے مطابق اسپیکر قومی اسمبلی اسد قیصر نے اس موقع پر سابق وزیرِ اعظم کی تعریف کرتے ہوئے کہا کہ پاکستان کی سیاست میں چوہدری شجاعت کا ایک بڑا نام ہے۔ چوہدری شجاعت نے ہمیشہ شرافت اور اصولوں کی سیاست کی: اسد قیصر ہم حکومت کے شانہ بشانہ ہیں: چوہدری شجاعت حسین اسد قیصر نے ق لیگی رہنما کی شرافت کی بھی تعریف کی، کہا کہ چوہدری شجاعت نے ہمیشہ شرافت اور اصولوں کی سیاست کی ہے۔ ان کا کہنا تھا کہ ملک کو درپیش چیلنجز سے نمٹنے کے لیے سیاسی قوتوں کو ایک ہونا ہوگا، قومی اہمیت کے تمام ایشوز کو قومی اسمبلی میں زیرِ بحث لایا جائے گا۔ اس موقع پر چوہدری شجاعت حسین نے کہا کہ ملک کو بحرانوں سے نکالنے کے لیے ہم حکومت کے شانہ بشانہ ہیں، گزشتہ حکومتوں کی ناقص پالیسیوں سے ملک معاشی مشکلات کا شکار ہے۔ مسلم لیگ ق کے صدر چوہدری شجاعت کا کہنا تھا کہ مسلم لیگ نے ہمیشہ ملکی مفادات کو ترجیح دی ہے، اور ہمیشہ اصولوں کی سیاست کی ہے۔ یہ بھی پڑھیں: مونس الہٰی، سالک حسین کی کام یابی ق لیگ کی پالیسیوں کا نتیجہ ہے، چوہدری شجاعت، پرویز الہٰی خیال رہے کہ ضمنی انتخابات میں اپنے صاحب زادے چوہدری سالک کی کام یابی پر انھوں نے کہا تھا کہ اگر کسی نے حکومت گرانے کی کوشش کی تو ق لیگ ساتھ نہیں دے گی۔ چوہدری شجاعت نے وزیرِ اعظم بننے پر عمران خان کو عوامی طاقت سے بننے والا پہلا وزیرِ اعظم قرار دیا تھا، انھوں نے لگی لپٹی رکھے بغیر کہہ دیا تھا کہ ’مجھ سمیت تمام وزائے اعظم بنائے جاتے تھے، پچھلے 21 میں سے 2 وزرائے اعظم میں نے اپنے ہاتھوں سے بنوائے۔‘ comments
