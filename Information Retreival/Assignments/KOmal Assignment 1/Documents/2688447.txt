<DOCNO>2688447</DOCNO>
<HL>دنیا بھر میں بچوں کو انتہائی نوعیت کے جسمانی، جنسی اور جذباتی تشدد کا سامنا کرنا پڑتا ہے،رپورٹ</HL>
<AUTHOR>اردو پوائنٹ</AUTHOR>
<DATELINE> Pakistan 2014-09-05 17:07:16+05</DATELINE>
<TEXT>نیویارک(اُردو پوائنٹ اخبار تازہ ترین۔5 ستمبر۔2014ء) دنیا بھر میں بچوں کو انتہائی نوعیت کے جسمانی، جنسی اور جذباتی تشدد کا سامنا کرنا پڑتا ہے۔ () بچوں کی فلاح و بہبود کے عالمی ادارے یونیسف کی تازہ رپورٹ کے مطابق بچے زیادہ تر اپنے ہی علاقوں، گھروں یا اسکولوں میں زیادتی کا نشانہ بنتے ہیں۔ اپنی نوعیت کی اس سب سے بڑی رپورٹ کے مطابق ہر دسویں لڑکی کی آبروریزی کی جاتی ہے یا اسے اسی طرح کی کسی جنسی زیادتی کا سامنا کرنا پڑتا ہے۔ 190ممالک کے اعداد و شمار پر مرتب اس جائزے میں مزید بتایا گیا ہے دنیا بھر میں بیس سال سے کم عمر بچوں کو قتل کرنے کے رجحان میں بھی اضافہ ہوا ہے۔</TEXT>
