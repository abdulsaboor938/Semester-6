<DOCNO>1938913</DOCNO>
<HL>2015ء جنسی تشدد ، چائلڈ لیبر ، غربت اور تعلیم سے دوری کا سال رہا، ہیومن سیفٹی کمیشن</HL>
<AUTHOR>نوائے وقت</AUTHOR>
<DATELINE> Pakistan 2016-01-07 04:23:30+05</DATELINE>
<TEXT>لاہور (لیڈی رپورٹر) بچوں کیلئے 2015جنسی تشدد ،چائلڈ لیبر ،غربت ،تعلیم سے دوری اور معاشرتی رویوں میں مشکلات میں اضافے کا سال رہا جس میں قصور کا سانحہ بچوں کی حالت زار کا عکاس تھا جس میں ریاستی اداروں کی کوتاہی ،غفلت ،نا اہلی اور عدم توجہ کے باعث سینکڑوں بچے اور ان کے خاندان ذہنی و جسمانی اذیت کا شکا رہوئے اور تا حال کسی کو ذمہ دار نہیں ٹھہرایا گیا ،ہیومن سیفٹی کمیشن آف پاکستان نے بچوں سے متعلق سال 2015کی رپورٹ جاری کرتے ہوئے چئیرمین پیر محمد علی گیلانی نے کہا کہ ڈیڑھ کروڑ بچے جبری مشقت پر مجبور ہیں،سرکاری سطح پرمختلف مافیاز کی سرپرستی میں بچوں سے بھیک منگوانے کو روکا نہیں جا سکا ،دوسری طرف 15سے 20فیصد بچے تعلیمی اداروں کا رخ ہی نہیں کر سکتے جبکہ 12سے 16فیصد پرائمری تعلیم کے بعد دوکانوں اور ورکشاپوں کے "چھوٹے"بن جاتے ہیں ۔</TEXT>
