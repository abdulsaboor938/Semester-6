پبلک اکاؤنٹس کمیٹی کا چیئرمین اپوزیشن لیڈرہی کو ہونا چاہیے: بلاول بھٹو
کراچی: چیئرمین پیپلزپارٹی بلاول بھٹو نے پی ٹی آئی حکومت پرتنقید کے تیر برسا دیے. تفصیلات کے مطابق بلاول بھٹو نے حکومت پر تنقید کرتے ہوئے کہا کہ وزرا پارلیمنٹ میں سوالوں کے بچکانہ جوابات دے رہے ہیں. انھوں نے کہا کہ حکومت ایسے الزامات لگا رہی ہے، جیسے آج بھی اپوزیشن میں ہو. پیپلزپارٹی نے واضح کیا کہ پبلک اکاؤئنٹس کمیٹی کا چیئرمین اپوزیشن لیڈرشہباز شریف ہی کو ہونا چاہیے، یہی طریقہ کار ہے. مزید پڑھیں: فواد چوہدری کا پھر شہباز شریف کو پبلک اکاؤنٹس کمیٹی کا چیئرمین بنانے پر اعتراض یاد رہے کہ پی اے سی کی چیئرمین شپ سے متعلق حکومت اور اپوزیشن میں شدید اختلاف پایا جاتا ہے۔ ماضی میں اپوزیشن لیڈر کے پاس یہ عہدہ ہوتا تھا، البتہ وفاقی وزیر اطلاعات فواد چوہدری اس معاملے پر اعتراض اٹھا چکے ہیں۔ مزید پڑھیں: غیر ذمہ دارانہ بیان، بلاول بھٹو کی سہیل انور سیال کو سخت وارننگ واضح رہے کہ پیپلزپارٹی نے حکومت کو مہنگائی اور منی بجٹ پرٹف ٹائم دینے کا فیصلہ کیا ہے، اس ضمن میں بلاول بھٹو قومی اسمبلی اور آصف زرداری سیاسی رابطوں کا محاذ سنبھالیں گے۔ comments
