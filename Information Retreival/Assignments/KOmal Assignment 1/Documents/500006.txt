<DOCNO>500006</DOCNO>
<HL>ورلڈ پاسبان ختم نبوت آج ملک گیر احتجاجی مظاہرے کرے گی</HL>
<AUTHOR>روزنامہ پاکستان</AUTHOR>
<DATELINE> Pakistan 2016-03-04 01:28:53+05</DATELINE>
<TEXT>لاہور ( نمائندہ خصوصی) ورلڈ پاسبان ختم نبوت آج ملک گیر احتجاج اور مظاہرے کریگی ،مختلف شہروں میں بعد نماز جمعتہ المبارک مساجد کے باہر احتجاجی جلوس نکالے ،مظاہرے کیے اور ریلیاں نکالی جائینگی ۔ورلڈ پاسبان ختم نبوت کے ترجمان حافظ شعیب الرحمن نے کہا ہے کہ غازی ممتاز قادری کی المناک شہادت کیخلاف آج چار مارچ کو منائے جانیوالے ملک گیر یوم احتجاج کے سلسلہ میں ملک بھر کی ہزاروں مساجد میں جمعہ کے اجتماعات پر علماءِ کرام بھرپور صدائے احتجاج بلند کرتے ہوئے لاکھوں عوام الناس سے مذمتی قراردادیں پاس کرائینگے جبکہ علماء مختلف جلوسوں ،ریلیوں اور مظاہروں کی قیادت بھی کرینگے جبکہ دیگر شہروں کی طرح لاہور میں ورلڈ پاسبان ختم نبوت کے ورکرز لاہور مرکز تحفظ ختم نبوت کے باہر ایک بھرپور احتجاجی مظاہرہ کرینگے جس سے قائد ورلڈ پاسبان علامہ محمد ممتاز اعوان ودیگر راہنما خطاب کرینگے۔</TEXT>
