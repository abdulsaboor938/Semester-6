<DOCNO>2877236</DOCNO>
<HL>لاہور: سیشن کورٹ میں ناقص سیکیورٹی پر وکلاء کی ہڑتال</HL>
<AUTHOR>دنیا نیوز</AUTHOR>
<DATELINE> Pakistan 2012-07-02 00:00:00+05</DATELINE>
<TEXT>سیشن کورٹ میں ناقص سکیورٹی پر لاہور بار ایسو سی ایشن کی کال پر وکلاء نے جزوی ہڑتال کی۔ سیشن کورٹ لاہور میں تیس جون کو اسلحہ قیدی کو فراہم کرنے کے معاملہ پر وکلاء نے جزوی عدالتی بائیکاٹ کیا۔ لاہور بار کی جانب سے جاری اعلامیہ میں کہا گیا تھا کہ سیشن کورٹ میں پولیس کی جانب سے ناقص سکیورٹی انتظامات کئے گئے جس کی وجہ سے کئی مرتبہ سیشن کورٹ میں فائرنگ جیسے واقعات پیش آچکے ہیں لہذا کوئی وکیل عدالتوں میں پیش نہ ہو۔ وکلاء نے لاہور بار کی اپیل پر عدالتوں کا جزوی طور پر بائیکاٹ کرکے اپنا احتجاج ریکارڈ کروایا۔</TEXT>
