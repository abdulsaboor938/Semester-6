<DOCNO>988760</DOCNO>
<HL>پبلک مقامات پر تمباکو نوشی کا استعمال جرم ہے ، طلعت الرحمن</HL>
<AUTHOR>روزنامہ جنگ</AUTHOR>
<DATELINE> Pakistan 2016-05-26 05:05:00+05</DATELINE>
<TEXT>کوئٹہ(اسٹاف رپورٹر)ٹوبیکو کنٹرول سیل کی صوبائی کوآرڈینیٹر طلعت الرحمان نے کہا ہے کہ پاکستان سمیت دنیا بھر میں سالانہ 40 کھرب سگریٹ پیئے جاتے ہیں جبکہ سگار ، حقہ ، پائپ کا استعمال اس کے علاوہ ہے وہ گزشتہ روز نو سموکنگ ڈے کی مناسبت منعقدہ تقریب سے خطاب کر رہی تھی انہوں نے کہا کہ اقوام متحدہ کے 170سے زائد ممبر ممالک میں 1987ء سے ہر سال 31مئی کو تمباکو نوشی کے خلاف عالمی دن منایا جاتا ہے تاکہ عوام کو تمباکو نوشی سے بچایا جا سکےاور لوگ تمباکونوشی کے مضر اثرات سےروشناس ہوسکیں انہوں نے بتایا کہ ایک رپورٹ کے مطابق سیکنڈ ہینڈ تمباکو کا دھواںانسانی صحت کے لیئے تمباکونوشی سے زیادہ خطرناک ہے دنیا بھر میں تمباکونوشی کی وجہ سے ہر سال مجموعی طور پر تقریباً 50 لاکھ افراد موت کے منہ میں چلے جاتے ہیں جن میں اکثریت کا تعلق ترقی پذیر ممالک ہے ۔ اگر تمباکونوشی کا تدارک نہ کیا گیا تو 2030ء تک یہ تعداد 80 لاکھ اموات سالانہ تک پہنچ جانے کا خدشہ ہےانہوں نے کہا کہ عوامی مقامات، پبلک ٹرانسپورٹ میں تمباکو نوشی کرنا قانوناً جرم ہے جس میںسرکاری دفاتر، عوامی مقامات ائیرپورٹ، ریلوے اسٹیشن، بس اسٹاپ، ہسپتال وغیرہ شامل ہیں اور پبلک ٹرانسپورٹ میں سگریٹ نوشی کرنا بھی قانوناجرم ہے ۔</TEXT>
