افتخار چوہدری کے داماد کا نام ای سی ایل میں ڈالنے کا حکم واپس لے لیا گیا
اسلام آباد: سپریم کورٹ میں افتخار چوہدری کی بیٹی اور داماد کی نظرثانی کی درخواست پر سماعت ہوئی، عدالتی حکم پر افتخار چوہدری کے داماد کا نام ای سی ایل میں ڈالنے کا فیصلہ واپس لے لیا گیا۔ تفصیلات کے مطابق سپریم کورٹ میں افتخار چوہدری کے بیٹی اور داماد کی نظرثانی کی درخواست پر سماعت ہوئی، عدالتی حکم پر افتخار چوہدری کے داماد کا نام ای سی ایل میں ڈالنے کا فیصلہ واپس لے لیا، سپریم کورٹ نے حکم دیا کہ نیب ایڈن ہاؤسنگ سوسائٹی کے خلاف کارروائی کرے۔ چیف جسٹس کی سربراہی میں تین رکنی بنچ نے درخواست پر سماعت کی، سپریم کورٹ نے کہا کہ مرتضیٰ امجد کا نام اگر ای سی ایل میں ہے تو نکال دیا جائے۔ مزید پڑھیں: دبئی میں سابق چیف جسٹس افتخارچوہدری کا داماد گرفتار واضح رہے کہ ایڈن ہاؤسنگ سوسائٹی اسکینڈل میں سابق چیف جسٹس افتخار چوہدری کے داماد کو دبئی میں گرفتار کرلیا گیا تھا، وزیراطلاعات فواد چوہدری کا کہنا تھا کہ ایڈن ہاؤسنگ سوسائٹی کیس میں بڑا بریک تھرو ہوا ہے ایف آئی اے کو بڑی کامیابی ملی ہے، اسکینڈل میں افتخار چوہدری کے بیٹے ارسلان، ان کی صاحبزادی اور سمدھی کا بھی نام ہے۔ وزیراطلاعات نے کہا تھا کہ سابق چیف جسٹس افتخارچوہدری کے داماد مرتضیٰ امجدایڈن ہاؤسنگ سوسائٹی کا مالک ہے اور دبئی فرار ہوگیا تھا۔ خیال رہے کہ وزیراطلاعات نے بتایا کہ ایڈن سوسائٹی کے متاثرین نے لاہورمیں احتجاج ریکارڈ کرایا تھا اور کچھ روز پہلے متاثرین نے وزیراعظم سےنوٹس لینے کا مطالبہ کیا تھا۔ comments
