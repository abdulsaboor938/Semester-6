کراچی کنگز کے مالک سلمان اقبال کی غیرملکی کرکٹرز سے اہم ملاقات
دبئی: اے آر وائی کے چیف ایگزیکٹو آفیسر اور کراچی کنگز کے مالک سلمان اقبال نے متحدہ عرب امارات میں غیر ملکی کرکٹرز سے ملاقات کی ہے۔ سماجی رابطے کی ویب سائٹ پر سلمان اقبال نے ٹائمل ملز، روی بھوپارا اور کولن انگرام کے ساتھ ایک تصویر شیئر کرتے ہوئے لکھا کہ ’میں کراچی کنگز کے بوائز کے ساتھ دبئی میں ہوں، تینوں غیر ملکی کرکٹرز سے مل کر خوشی ہوئی‘۔ With the @KarachiKingsARY boys in #dubai . Good to see you guys . @tmills15 @ravibopara @CAIngram41 pic.twitter.com/iKxb6SDXML — Salman Iqbal ARY (@Salman_ARY) October 16, 2018  واضح رہے کہ پاکستان سپرلیگ کی سب سے بڑی اور مہنگی ترین ٹیم کراچی کنگز کی سیزن تھری میں کپتان عماد وسیم نے کی تھی جس کے بعد وہ زخمی ہوگئے تھے تو فاسٹ باؤلر محمد عامر نے بھی ٹیم کی قیادت کی تھی۔ پی ایس ایل کے سابق چیئرمین نجم سیٹھی اس بات کا اعتراف بھی کرچکے ہیں کہ جب پاکستان سپرلیگ کے انعقاد کے حوالے سے بات چیت جاری تھی تو سب سے پہلے سلمان اقبال نے کراچی کنگز کے نام سے ٹیم لینے کا اعلان کیا تھا۔ مزید پڑھیں: ٹیلنٹ کی تلاش میں کراچی کنگز کا قافلہ ہری پور پہنچ گیا انسانیت کے جذبے سے سرشار اور کھیلوں سے محبت رکھنے والے اے آر وائی کے سی ای او سلمان اقبال پاکستان میں کھیلوں کے فروغ کے لیے سرگرم رہتے ہیں اور وہ نئے ٹیلنٹ کو سامنے لانے کے لیے ہر میدان میں ہی پیش پیش بھی نظر آتے ہیں۔ یاد رہے کہ کراچی کنگز پی ایس ایل کے چوتھے سیزن میں بھی حصہ لے رہی ہے، جس کے لیے مینیجمنٹ نے باصلاحیت کھلاڑیوں کو سامنے لانے کے لیے پہلے ’سندھ کے شہزادے‘ نامی ٹورنامنٹ کا افتتاح کیا جس میں 75 کھلاڑیوں اور سندھ کے مختلف شہروں سے تعلق رکھنی والی پانچ ٹیموں نے حصہ لیا۔ کراچی کنگز کی ٹیم ملک بھر سے باصلاحیت کھلاڑیوں کی کھوج میں پاکستان کے تمام ہی صوبوں میں نوجوان کھلاڑیوں کا ٹرائل لے رہی ہے تاکہ ایسی کرکٹرز کو سامنے لایا جائے جو عالمی سطح پر پاکستان کا نام روشن کرسکیں۔ یہ بھی پڑھیں: پی ایس ایل 4، کھلاڑیوں کی ڈرافٹنگ 20 نومبر کو ہوگی یہ بھی یاد رہے کہ پی ایس ایل انتظامیہ نے 12 اکتوبر کو پاکستان سپر لیگ 4 میں حصہ لینے والے کھلاڑیوں کی ڈرافٹنگ کا اعلان کیا تھا جو 20 اکتوبر بروز منگل اسلام آباد میں منعقد کی جائے گی، اس میں تمام فرنچائز مالکان شرکت کریں گے۔ رواں سیزن حصہ لینے والے 6 فرنچائز مالکان 13 اکتوبر تک اپنے ساتھ برقرار رکھنے والے کھلاڑیوں کے ناموں کا اعلان کردیں گے، قانون کے مطابق ہر ٹیم 10 پرانے کھلاڑیوں کو ساتھ رکھ سکتی ہے۔ رواں برس لیگ میں نامور انٹرنیشنل کھلاڑی اے بی ڈویلیرز، اسٹیو اسمتھ، کیورن پولارڈ، کولن مونرو، شین واٹسن، سنیل نارائن، کرس لائن اور ڈیرن سیمی بھی ایکشن دکھائیں گے۔ اسے بھی پڑھیں: کراچی کنگز سندھ کے شہزادے ٹورنامنٹ کا کامیاب انعقاد، کراچی کی ٹیم فاتح قومی ٹیم کے نامور کھلاڑی سرفراز احمد، شاہد خان آفریدی، شعیب ملک، محمد حفیظ، فہیم اشرف، شاداب خان، حسن علی اور فخر زمان سمیت دیگر بھی ایکشن دکھائیں گے۔ واضح رہے کہ پاکستان سپر لیگ کے چوتھے ایڈیشن کا آغاز آئندہ برس 14 فروری سے دبئی میں جبکہ فائنل 17 مارچ کو کراچی میں منعقد کیا جائے گا، پی ایس ایل کے آخری 8 میچز بھی پاکستان میں کھیلے جائیں گے۔  comments
