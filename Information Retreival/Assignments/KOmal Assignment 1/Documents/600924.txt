<DOCNO>600924</DOCNO>
<HL>انسانی اسمگلنگ کے الزام میں مطلوب تھائی جنرل نے خود کو حکام کے حوالے کر دیا</HL>
<AUTHOR>روزنامہ پاکستان</AUTHOR>
<DATELINE> Pakistan 2015-06-04 01:38:27+05</DATELINE>
<TEXT>بنکاک(اے پی پی) انسانی اسمگلنگ کے ملزم تھائی جنرل نے خود کو حکام کے حوالے کر دیا ہے۔ رپورٹ کے مطابق تھائی جنرل مانْس کونگپان نے گرفتاری دیتے وقت میڈیا سے گفتگو کے دوران کہا کہ وہ مقدمے کا سامنا کرنے کے لیے تیار ہیں۔اس سے قبل انسانی اسمگلنگ کے حوالے سے 84 افراد کے وارنٹ جاری کئے گئے تھے جس کے بعد پولیس نے کریک ڈاؤن کا آغاز کر دیا ہے ۔ پولیس کے مطابق اب تک 51 افراد حراست میں بھی لیے جا چکے ہیں۔ واضح رہے کہ انسانی حقوق کی تنظیمیں بنکاک حکومت پر الزام عائد کرتی ہیں کہ وہ انسانی اسمگلنگ روکنے کے لیے سنجیدہ اقدامات نہیں کر رہی۔</TEXT>
