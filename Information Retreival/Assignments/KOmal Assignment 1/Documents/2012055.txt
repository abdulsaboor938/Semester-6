<DOCNO>2012055</DOCNO>
<HL>بارہ قیدیوں کوتختہ دارپرلٹکادیا گیا</HL>
<AUTHOR>نوائے وقت</AUTHOR>
<DATELINE> Pakistan 2015-03-17 17:06:03+05</DATELINE>
<TEXT>پنجاب کی مختلف جیلوں میں دس اور سندھ میں دو قیدیوں کو پھانسی دیدی گئی ،،سب سے زیادہ پھانسیاں ضلع جھنگ میں ہوئیں جہاں ڈسٹرکٹ جیل میں سزائے موت کے تین قیدیوں کو تختۂ دار پر لٹکایا گیا،پھانسی پانے والوں میں مبشرعباس، محمد شریف اور ریاض نامی مجرم شامل تھے جنھیں قتل کے مختلف مقدمات میں موت کی سزا سنائی گئی تھی،میانوالی اور روالپنڈی کی اڈیالہ جیل میں بھی دو، دو قیدیوں کو پھانسی دی گئی،میانوالی میں سزائے موت پانے والے دونوں قیدی رب نواز اور ظفر اقبال بھی قتل کے مجرم تھے جبکہ راولپنڈی میں بھی قتل کے مقدمات میں ملک ندیم اور محمد جاوید کی سزائے موت پر عمل درآمد ہوا،ملتان کی سنٹرل جیل میں سزائے موت کے دو مجرموں میں سے ایک کو پھانسی دے دی گئی، مجرم ظفراقبال نے 6 سالہ بچی کو زیادتی کا نشانہ بنا کر قتل کر دیا تھا جبکہ قتل کے مجرم وقار نذیر کو مدعی مقدمہ کے معاف کرنے پر اس کی پھانسی پر عملدرآمد روک دیا گیا ، مجرم وقار نذیر نے دوران ڈکیتی نوجوان کو قتل کر دیا تھا،فیصل آباد میں بھی سزائے موت کے قیدی محمد نواز کو پھانسی دی گئی،محمد نواز نے 1992 میں ایک شخص کو قتل کیا تھا،ڈیرہ غازی خان سنٹرل جیل میں مجرم اصغرعلی کی پھانسی کی سزا پر عملدرآمد روک دیا گیا، مجرم نے 2000 میں گھریلو تنازع پر بھتیجے کو قتل کیا تھا۔ گوجرانوالہ سنٹرل جیل میں مجرم محمد اقبال کو تختہ دار پر لٹکا دیا گیا ، مجرم نے 1996 میں معمولی جھگڑے پر ایک شخص کو قتل کیا تھا ۔،دوسری جانب کراچی کی سنٹرل جیل میں سزائے موت کے دو مجرموں افضل اور فیصل کو تختہ دار پر لٹکا دیا گیا ، مجرموں نے دوران ڈکیتی عبد الجبار نامی شخص کو قتل کردیا تھا</TEXT>
