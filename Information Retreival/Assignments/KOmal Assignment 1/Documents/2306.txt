اسرائیلی فوج کی فائرنگ، 6 فلسطینی شہید، سیکڑوں زخمی
غزہ: فلسطین میں قابض اسرائیلی فوج کی جارحیت کا سلسلہ تھم نہ سکا، صیہونی فورسز نے فائرنگ کرکے 6 فلسطینیوں کو شہید کردیا۔ تفصیلات کے مطابق غزہ میں فلسطینیون کے احتجاج کے دوران اسرائیلی فوج نے فائرنگ کردی جس کے باعث چھ فلسطینی شہید اور سیکڑوں زخمی ہوگئے۔ غیر ملکی خبر رساں ادارے کے مطابق اسرائیل مخالف احتجاج کے دوران اسرائیلی فوج کی فائرنگ سے شہید ہونے والوں میں ایک چودہ سالہ لڑکا بھی شامل ہے۔ دوسری جانب اسرائیلی فوجی نے ہرزہ سرائی کرتے ہوئے کہا ہے کہ فلسطینیوں نے مظاہرے کے دوران فوج پر حملے کیے، جوابی کارروائی میں فلسطینی مارے گئے۔ اسرائیلی مظالم آشکار کرنے والی فلسطین کی خاتون صحافی گرفتار خیال رہے کہ رواں سال مارچ سے اب تک ہر جمعے کو اسرائیل غزہ سرحد پر کیے جانے والے احتجاجی مظاہروں میں اب تک 140 فلسطینی شہید اور ایک اسرائیلی فوجی ہلاک ہوچکا ہے۔ یاد رہے کہ دو روز قبل صیہونی فورسز نے ظلم و بربریت کا سلسلہ جاری رکھتے ہوئے فلسطین کے تاریخی شہر الخیلیل میں سرچ آپریشن کے نام پر خاتون صحافی کو گھر سے گرفتار کیا ہے۔ علاوہ ازیں ایک ماہ قبل اسرائیلی فورسز کے ہاتھوں گرفتار ہونے والی فلسطینی شاعرہ دارین طاطور کو اسرائیلی ظلم و بربریت کے خلاف اشعار کہنے کے جرم میں 5 سال قید کی سزا سنائی گئی تھی، صیہونی عدالت نے دارین طاطور پر اشعار کے ذریعے شہریوں کو شدت پسندی پر ابھارنے کا الزام عائد کیا تھا۔ comments
