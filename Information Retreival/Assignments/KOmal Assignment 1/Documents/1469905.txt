<DOCNO>1469905</DOCNO>
<HL>وکلاء کی ہڑتال کے باعث درجنوں مقدمات ملتوی</HL>
<AUTHOR>نوائے وقت</AUTHOR>
<DATELINE> Pakistan 2018-10-05 05:56:29+05</DATELINE>
<TEXT>لاہور( اپنے نامہ نگار سے) قصور میں وکلاء کے خلاف ایف آئی آر درج کرنے پر پنجاب بار کونسل کی جانب سے ہڑتال کی کال دی گئی جس پر لاہور سمیت پنجاب بھر کے وکلاء نے گذشتہ روز ہڑتال کی۔ ہڑتال کے باعث ہزاروں مقدمات کو بغیر کاروائی ملتوی کردیا گیا۔ لاہور کی کئی ماتحت عدالتوں میں وکلاء نے جزوی ہڑتال کی اور عدالتی بائیکاٹ کیا۔ جس سے سائلین کو شدید مشکلات کا سامنا کرنا پڑا۔ تاہم اہم کیسز کی سماعت ججز صاحبان نے اپنی چیمبرز میں کی۔</TEXT>
