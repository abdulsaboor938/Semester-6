<DOCNO>455563</DOCNO>
<HL>سگریٹ نوشی کیخلاف عالمی دن منایا گیا ‘ خصوصی تقریبات‘ریلیاں</HL>
<AUTHOR>روزنامہ پاکستان</AUTHOR>
<DATELINE> Pakistan 2016-06-01 06:16:33+05</DATELINE>
<TEXT>ملتان،وہاڑی، رحیم یارخان (وقائع نگار،سٹی رپورٹر، خاتون رپورٹر، نمائندگان) سگریٹ نوشی کیخلاف گذشتہ روز عالمی دن منایا گیا خصوصی تقریبات ‘ واک کا انعقاد ‘ریلی بھی نکالی گئی ایک رپورٹ کے مطابق تمباکو نوشی پوری دنیا میں ہونے والی اموات کی دوسری بڑی وجہ ہے دنیا میں سالانہ 60لاکھ افراد (بقیہ نمبر45صفحہ7پر ) سگریٹ نوشی کی وجہ سے مر جاتے ہیں ۔اتحاد برائے انسداد تمباکو نوشی، پاکستان (سی ٹی سی ۔پاک) اور سول سوسائٹی آرگنائزیشنز کے زیرِ اہتمام ملتان پریس کلب میں پریس کانفرنس کرتے ہوئے جعفر مہدی ، مرقس یونس ، محمد جمیل ، محمو یوسف ، غلام حیدر تھند ، اور راشد تنویر نے کہاہے کہ سگریٹ کی ڈبیوں کے 85 فیصد حصے پر صحت سے متعلق تصویری انتباہ چھاپنے کا نفاذ فوراََ کیا جائے۔ماہرین کا کہنا ہے کہ گھریلو ناچاکی کی وجہ سے لوگ منشیات کی عادت کو اپنارہے ہیں جس کے باعٖث خاندانوں میں انتشار پیداہورہا ہے لیکن اب ان کی تعداد میں مسلسل اضافہ ہو رہا ہے جو کہ تشویش کی بات ہے اگر گھریلوماحول ساز گار ہو تو لوگ نشہ چھوڑدیں ان منشیات کے عادی افراد میں زیادہ تر غریب طبقہ ہے جو کہ اعداد وشمار کی ہیراپھری سے آزاد ہے ان کے لئے ہر آنے والادن پہلے سے برتر ہے یہ مایوسی میں گھرے ہوئے لوگ ہیں جس کی وجہ سے یہ نشہ میں پناہ ڈھونڈتے ہیں ماہرین کا کہنا ہے کہ گھریلو ناچاکی کی وجہ سے لوگ منشیات کی عادت کو اپنارہے ہیں جس کے باعٖث خاندانوں میں انتشار پیداہورہا ہے لیکن اب ان کی تعداد میں مسلسل اضافہ ہو رہا ہے جو کہ تشویش کی بات ہے اگر گھریلوماحول ساز گار ہو تو لوگ نشہ چھوڑدیں ان منشیات کے عادی افراد میں زیادہ تر غریب طبقہ ہے جو کہ اعداد وشمار کی ہیراپھری سے آزاد ہے ان کے لئے ہر آنے والادن پہلے سے برتر ہے یہ مایوسی میں گھرے ہوئے لوگ ہیں جس کی وجہ سے یہ نشہ میں پناہ ڈھونڈتے ہیں۔ڈ سٹرکٹ نارکوٹکس کنٹرول کمیٹی کے ممبر شاہد محمود انصاری نے کہا ہے کہ سگریٹ منشیات کے استعمال کا گیٹ وے ہے ، منشیات کی وباء کو پھیلنے سے روکنے کیلئے ضروری ہے کہ سگریٹ نوشی کا تدارک کیا جائے اور مروجہ قوانین پر عملدرآمد کو یقینی بنایا جائے ۔ ان خیالات کا اظہار انہوں نے شعور ترقیاتی تنظیم کے زیر اہتمام ترک سگریٹ نوشی کے عالمی دن کے موقع پر عوامی آگاہی واک کی قیادت کرتے ہوئے کیا جبکہ ڈاکٹر عرفان احمد پراچہ ، اورنگزیب خان بلوچ ، صاحبزادہ ابراہیم خان ، خالد چٹھہ ، سید محمد علی رضوی ، حفیظ ا حمد ، امیر نواز ملک ، احمد بھٹہ ، عامر بشیر ، قیصر اقبال ، شبیر اعوان ، ریاض بلوچ ، رانا عارف ، محمد شہزاد و دیگر شریک تھے ۔وہاڑی سے بیورو رپورٹ+نما ئندہ خصوصیکے مطابق تمبا کو نو شی کے خاتمہ کے لیے سماجی تنظیموں کے زیر اہتمام واک نکالی گئی جس کی قیادت ممبران صوبائی اسمبلی مسزِ شمیلہ اسلم ، مسزِ فرح منطوررند، چیئرمین زاہد اقبال چودھری اور سماجی رہنما نوشین ملک کررہی تھیں واک وہاڑی پریس کلب سے شروع ہوئی اور مختلف راستون سے ہوتی ہوئی سٹی ٹاپ چوک میں پہنچ کر اختتام پذیرہوئی ریلی کے شرکا ء نے بینرز اور پلے کارڈ اٹھا رکھے تھے جن پر تمبا کو نوشی کے خلاف نعرے درج تھے اس موقع پر مرکزی انجمن تاجران صدارشاد حسین بھٹی ، راؤ خلیل احمد ، گھی ڈیلر ایسو سی ایشن کے صدر مختاراحمد بھٹی ، میاں وحید الرحمن ، سٹی کونسلرشاہد نیا ز بھٹو، کونسلر رانا فخر السلام ، غلام رسول ، سول سوسائٹی سمیت دیگر مو جو دتھے واک کا اہتمام سماجی تنظیم رئیل ہوپ فاؤنڈیشن اور محکمہ سول ڈیفنس نے کہا تھا ۔رحیم یار خان سے بیورو نیوز کیمطابق سیگریٹ نوشی خود کشی کے مترادف ہے عوامی مقامات پر تمباکو نوشی کے قوانین پر عمل درآمد کو یقینی بنا کر مضرات میں کمی لائی جا سکتی ہے ۔ کے پی کے میں تمباکو کو مچھلی کے شکار کے لئے استعمال کیا جاتا رہا ہے ۔ نسوار کی ایک خوراک سے چار زہریلے سانپ ہلاک ہو سکتے ہیں ۔ تمباکو انسانی صحت کے لئے زہر قاتل ہے ۔ ان خیالات کا اظہار عالمی یوم انسداد تمباکو نوشی کے موقع پر ہادی عالم ویلفیئر سوسائٹی کی جانب سے نکالی گئی ریلی سے مقررین نے خطاب کرتے ہوئے کیا ۔ سگریٹ نوشی</TEXT>
