سلمان اقبال ٹی 10 لیگ کی صدارت سے مستعفی ہوگئے
کراچی : اے آروائی ڈیجیٹل نیٹ ورک کے سربراہ اور سی ای او سلمان اقبال نے ٹی 10 لیگ کے صدر کے عہدے سے استعفیٰ دے دیا ہے۔ تفصیلات کے مطابق اے آر وائی نیٹ ورک کے صدراورسی ای او سلمان اقبال نے ٹی 10 لیگ کی صدارت سے استعفیٰ دینے کا اعلان کرتے ہوئے کہا ہے کہ باقاعدہ اسٹرکچر کی کمی کے سبب مزید اس عہدے پر نہیں رہ سکتا۔ سلمان اقبال نے سماجی رابطے کی ویب سائٹ ٹویٹر پراپنے پیغام میں کہا ہے کہ لیگ کے معاملات میں عدم شفافیت، غیرپیشہ وارانہ امور اور باقاعدہ اسٹرکچر کی کمی کے باعث صدارت کے عہدے پرکام جاری نہیں رکھ سکتا۔ pic.twitter.com/aA1vSg5bDi — Salman Iqbal ARY (@Salman_ARY) September 18, 2018  سی ای او اے آر وائی ڈیجیٹل نیٹ ورک کا کہنا تھا کہ ٹی 10 لیگ میں شمولیت اختیار کرنے کا مقصد یہ تھا کہ پاکستان کرکٹ کی بہتری کے لیے کچھ کرسکیں۔ سلمان اقبال کا یہ بھی کہنا تھا کہ ان کی خواہش تھی کہ ٹی 10 لیگ کے باعث پاکستانی کرکٹرز کا فائدہ ہو، تاہم لیگ کے موجودہ معاملات منفی سمت میں جا رہے ہیں، ایسی صورت حال میں پاکستانی کرکٹرز کوغیرملکی قوتوں کے لیے استعمال ہونے نہیں دے سکتے۔ سی ای او اے آر وائی ڈیجیٹل نیٹ ورک کا مزید کہنا تھا کہ ایسی نجی کرکٹ لیگزمیں نگرانی کا باقاعدہ انتظام ہونا چاہیے۔انہوں نے مطالبہ کیا کہ آئی سی سی کو ایسی کرکٹ لیگز کی نگرانی کے لیے معاملات اپنے ہاتھ میں لینا چاہیے۔ comments
