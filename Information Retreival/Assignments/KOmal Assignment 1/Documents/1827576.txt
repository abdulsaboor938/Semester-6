<DOCNO>1827576</DOCNO>
<HL>احتساب عدالت میں متعدد مقدمات کی سماعت</HL>
<AUTHOR>نوائے وقت</AUTHOR>
<DATELINE> Pakistan 2017-01-18 05:31:20+05</DATELINE>
<TEXT>لاہور(اپنے نامہ نگار سے)احتساب عدالت میں گذشتہ روز متعدد مقدمات کی سماعت ہوئی۔احتساب عدالت نے بنک آف پنجاب میں اربوں روپے کی بد عنوانی کے الزام میں سابق صدر بنک آف پنجاب ہمیش خان،حارث سٹیل ملز کے ڈائریکٹر شیخ افضل وغیرہ کے خلاف ریفرنس کی سماعت آج تک ملتوی کردی۔ گزشتہ روز سماعت کے موقع پر گواہوں کے بیانات قلمبند کئے گئے۔ فاضل عدالت نے گاڑیوں کی بکنگ میں فراڈ کرنے کے الزام میں دائر کینال موٹرز کے دائریکٹر رانا قیصر نذیر وغیرہ کے خلاف ریفرنس کی سماعت 23 جنوری ملتوی کردی ہے۔ جمشید حسین کے خلاف ریفرنس کی سماعت18 جنوری ، اعظم کے خلاف مالی بد عنوانی کے الزام میںدائر ریفرنس کی سماعت21 جنوری تک ملتوی کی گئی جبکہ عدالت نے واپڈا کے ناہندہ اور بجلی چوری کے الزام میں گرفتار وارث علی کے خلاف گذشتہ روز ریفرنس کی سماعت بھی کی۔ مقامی احتساب عدالت نے لوگوں سے کروڑوں روپے کا فراڈ کرکے سٹیل ملز لگانے کے الزام میں ملوث پولیس انسپکٹر شریف بھٹی اور یوسف منج کے خلاف ریفرنس کی سماعت20 جنوری تک ملتوی کردی ہے۔</TEXT>
