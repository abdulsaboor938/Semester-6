فواد چوہدری نے بالآخر معافی مانگ لی
اسلام آباد : اپوزیشن کو خوب کھری کھری سنانے کے بعد فواد چوہدری نے بالآخر معافی مانگ لی اور کہا میرے کچھ الفاظ سے دل آزاری ہوئی، جس پرمعذرت خواہ ہوں۔ تفصیلات کے مطابق وزیراطلاعات نے ایوان میں اپنے الفاظ معافی مانگتے ہوئے کہا پہلے ہاف میں کچھ بدمزگی پیدا ہوئی، میرے کچھ الفاظ سے دل آزاری ہوئی، جس پر میں معذرت خواہ ہوں۔ فواد چوہدری کی معافی کے بعد اپوزیشن ارکان واپس ایوان میں آگئے۔  یاد رہے وزیراطلاعات فواد چوہدری نے قومی اسمبلی میں دھواں دھار خطاب میں اپوزیشن کو آڑے ہاتھوں لیتے ہوئے چور ڈاکو قرار دیا اور کہا ان لوگوں نے قومی خزانے کو ایسے لوٹا جیسے ڈاکے کے پیسے کو مجرے پر لٹایا جاتا ہے، اگر وزیراعظم میری بات مانیں تو انھیں الٹا لٹکاناچاہیے۔ اسپیکرنے پارلیمانی آداب کاخیال رکھنےکی ہدایت کی تو وزیراطلاعات نے کہا ہمیں ناتجربہ کار کہنے والوں نے تیس برسوں میں ملک کا بیڑہ غرق کردیا، ملک لوٹنا پارلیمانی ہے لیکن ڈاکوکو ڈاکو کہنا غیرپارلیمانی ہے۔ فوادچوہدری کا کہنا تھا کہ سعودی عرب میں 150لوگوں کو کرپشن پر پکڑا گیا، 75 لوگوں کو صبح ناشتے کے بعد الٹا لٹکایا جاتا تھا اور 75 کو رات کو، ہم چور کو چور کہیں تو انہیں برالگ جاتا ہے۔ جس کے بعد پیپلزپارٹی کے رہنما اور سابق اپوزیشن لیڈر خورشید شاہ اور مسلم لیگ ن کے صدر شہباز شریف نے فواد چوہدری سے بیان پر معافی مانگنے کا مطالبہ کیا تھا۔ خورشید شاہ کا کہنا تھا کہ جو لفظ استعمال کیا گیا وہ گھٹیا ہے، اس قسم کی گفتگونہیں کرنی چاہیے،جب تک فواد چوہدری پارلیمنٹ سےمعافی نہیں مانگیں ہم یہاں نہیں بیٹھیں گے۔ شہبازشریف کا کہنا تھا خورشیدشاہ سے جیسے بات کی ایسےنہیں کرنی چاہیے، فوادچوہدری جوبھی بات کرنا چاہیں کریں لیکن پارلیمانی آداب کاخیال رکھیں اور معاملہ آگے بڑھنے دیں۔ comments
