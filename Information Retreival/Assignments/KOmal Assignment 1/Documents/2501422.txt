<DOCNO>2501422</DOCNO>
<HL>رینجرز نے واہگہ بارڈر پر بھارت سے سامان لانے والے ٹرک کے خفیہ خانوں سے جاسوس برآمد کرلیا</HL>
<AUTHOR>اردو پوائنٹ</AUTHOR>
<DATELINE> Pakistan 2008-06-03 22:28:13+06</DATELINE>
<TEXT>لاہور (اُردو پوائنٹ اخبار تاز ہ ترین۔3جون۔2008ء) پاکستانی رینجرز نے واہگہ بارڈر پر تجارتی سامان لے کر آنے والے ٹرک کے خفیہ خانوں سے مبینہ بھارتی جاسوس گرفتار کرلیا ، طاہر غفور نامی شخص بھارت کی طرف سے آنے والے تجارتی سامان لانے والے ٹرک کے خفیہ خانوں میں بیٹھ کر پاکستان آیا تھا اس کی قومیت بھی باقاعدہ بھارت سے ہے ، رینجرز حکام نے بتایا کہ جب یہ ٹرک آیا تو انہیں شعبہ ہوگیا تھا کہ ٹرک کے خفیہ خانوں میں کوئی شخص چھپا ہوا ہے جب ہم نے چیکنگ کی تو ان کے خفیہ خانوں سے بھارتی جاسوس کو گرفتار کیا گیا ، مبینہ بھارتی جاسوس سے تفتیش  ، رینجرز حکام نے کہا کہ ٹرک کے خفیہ خانوں میں آنے والا شخص کوئی ویزہ لے کر نہیں آیا بلکہ جاسوسی کیلئے یہاں پر آیا ہوگا انہوں نے کہا کہ تفتیش کے بعد ہی صحیح صورتحال کا عمل ہوسکے گا کہ اس شخص کے کیا مقاصد تھے ۔</TEXT>
