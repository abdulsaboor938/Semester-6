ہم 100 دن تک حکومت کی کارکردگی دیکھ رہے ہیں: عامرخان
کراچی: متحدہ قومی موومنٹ پاکستان کے رہنما عامر خان نے کہا ہے کہ ہم 100 دن تک حکومت کی کارکردگی کو دیکھیں گے، سو دن میں وعدے پورے نہ ہوئے تو اختلاف کا حق رکھتے ہیں۔ ان خیالات کا اظہار انہوں نے کراچی میں ایک تقریب سے خطاب کرتے ہوئے کیا، عامر خان کا کہنا تھا کہ 14 اکتوبر کو ضمنی انتخاب ہے، اگر ہم گھروں میں بیٹھے رہے تو دشمن کامیاب ہوجائے گا۔ انہوں نے کہا کہ 25 جولائی کو ہماری سیٹیں چھینی گئیں، 7 سیٹوں پر بھی پی ٹی آئی کو ہمارے دروازے پر آنا پڑا، جمہوری نظام کو چلانے کے لیے ہم نے پی ٹی آئی کا ساتھ دیا۔ ایم کیو ایم پاکستان نے ضمنی انتخابات کے لیے امیدواروں کے ناموں کو حتمی شکل دے دی رہنما ایم کیو ایم کا کہنا تھا کہ پی ٹی آئی سے اتحاد کیا ہے ان میں ضم نہیں ہوئے ہیں، سو دن تک ریکھتے ہیں حکومت کیا کرتی ہے۔ ان کا کہنا تھا کہ عوام گھروں سے نکلیں اور ایم کیو ایم کو ضمنی انتخابات میں کامیاب کرائیں۔ واضح رہے کہ ایم کیو ایم نے قومی و صوبائی اسمبلی کے پانچ حلقوں کے نتائج چیلنج کیے تھے، این اے 241، 245، پی ایس 97، 126 اور 130 کے انتخابی نتائج چیلنج کیے گئے تھے۔ ذرائع کے مطابق ایم کیو ایم رابطہ کمیٹی کا کہنا ہے کہ امید ہے الیکشن ٹریبونل انصاف پر مبنی فیصلہ کرے گا، تحریک انصاف سے اتحاد الگ چیز ہے مگر انتخابی نتائج پر اعتراضات تھے جو سامنے لائے ہیں۔ comments
