<DOCNO>607927</DOCNO>
<HL>شاہدرہ ،لاپتہ 2بھائیوں کی لاشیں جوہڑ سے برآمد ،روثا کا احتجاج ،پولیس کا تشدد ،ٹریفک جام</HL>
<AUTHOR>روزنامہ پاکستان</AUTHOR>
<DATELINE> Pakistan 2015-05-11 02:44:24+05</DATELINE>
<TEXT>لاہور(کرائم سیل) شاہدرہ ٹاون کے علاقے سے دو روزقبل پراسرار طور پر لاپتہ 2کمسن بھائیوں کی لاشیں جوہڑ سے برآمد ، ورثا پولیس کے خلاف سراپا احتجاج بن گئے ایس ایچ او شاہدرہ ٹاؤن اور ڈی ایس پی شاہدرہ کا لواحقین پر تشدد، ہمارے بچوں کو نامعلوم ملزمان نے اغوا کے بعدقتل کیا اور ان کی لاشیں جوہڑ میں پھینک دی لواحقین کا الزام ،بتایا گیا ہے دو روز قبل کہ شاہدرہ ٹاون کے علاقے پٹھان کالونی کے رہائشی شکیل کے بیٹے 5سالہ عادل اور 3سالہ اسماعیل گلی میں کھیلنے کے دوران پرسرار طور پرغائب ہو گئے ورثا ء کے قریبی رشتہ داروں اور گلی محلوں میں بچوں کو تلاش کرنے کی کوشش کی مگر ان کا کوئی سراغ نہ ملا جس پر شکیل نے متعلقہ تھانے میں بچوں کی گمشدگی کی اطلاع دی مگرپولیس نے حسب روایت بے حسی کا مظاہرہ کرتے ہوئے ان کو بچوں کو اپنی مدد آپ کے تحت ڈھونڈنے کامشورہ دیا گزشتہ روز گھرکے قریب جوہڑ میں دونوں کمسن بھائیوں کی لاشیں تیرتے دیکھ کر اہل محلہ نے شور مچانا شروع کر دیا اس دوران بچوں کی لاشوں کو جوہڑ سے نکال کرگھرمنتقل کیا گیا واقع کی اطلاع ملتے ہی اہل علاقہ اور لواحقین پولیس کیخلاف سراپا احتجاج بن گئے اورلاشوں کو شاہدرہ موڑپر رکھ کر احتجاج کیا اس موقع پرہر طرف ٹریفک جام ہو گئی۔پولیس نے لو احقین پر تشدد کر تے ہو ئے ان کو منتشر کر نے کی کوشش کی لیکن کامیاب نہ ہوسکی ۔ورثا کا الزام تھا کہ ان کے بچوں کو اغوا کرنے کے بعد تشدد کر کے قتل کرنے کے بعدجوہڑ میں پھینکا گیا ہے ہم نے پولیس کو بروقت اطلاع کی مگر ہماری شنوائی نہ ہوئی اگر پولیس بروقت کاروائی کرتی تو بچوں کی جان بچ سکتی تھی دو گھنٹے کے احتجاج کے بعد پولیس کی جانب سے انصاف کی یقین دہانی کے بعد مظاہرین نے احتجاج ختم کر دیا ۔رات گئے دونوں بھائی سپر دخاک،ماں پر غشی کے دورے ،جنازے میں رقت آمیز مناظر ،ہر آنکھ اشک بارتھی۔</TEXT>
