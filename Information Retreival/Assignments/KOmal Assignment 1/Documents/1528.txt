سمندری طوفان ’مائیکل‘ آج امریکی ریاست فلوریڈا سے ٹکرائے گا
واشنگٹن : امریکی ریاست فلوریڈا سے خطرناک طوفان آج ٹکرائے گا، امریکی حکام نے ہوریکین مائیکل کے خطرے کے پیش نظر ریاست میں ایمرجنسی نافذ کرتے ہوئے شہریوں کو محفوظ ماقات پر منتقل ہونے کا حکم دے دیا۔ تفصیلات کے مطابق امریکی ریاست کیرولینا کے بعد ریاست فلوریڈا کو بھی خوفناک سمندری طوفان نے گہرے میں لے لیا، محکمہ موسمیات کا کہنا ہے کہ آگ فلوریڈا سے ٹکرانے والا سمندر طوفان ہوریکین مائیکل مزید شدت اختیار کرگیا ہے۔ امریکی خبر رساں ادارے کا کہنا ہے کہ خطرناک سمندری طوفان ہوریکین مائیکل کے باعث ریاست میں 130 کلومیٹر فی گھنٹہ کی رفتار سے ہوائیں چلنا شروع ہوگئی اور طوفان کسی وقت شہر سے ٹکرا جائے گا۔ امریکی حکام کی جانب سے شہریوں کو وارننگ جاری محفوظ مقامات پر منتقل ہونےکی ہدایات جاری کردی گئی جس کے بعد 3 لاکھ 70 ہزار سے زائد افراد محفوظ مقام کی جانب منتقل ہورہے ہیں۔ امریکی خبر رساں اداروں کا کہنا ہے کہ سیلاب اور طوفانی بارشوں کے نتیجے میں وسطی امریکا میں 13 افراد ہلاک ہوچکے ہیں۔ امریکی حکام نے خطرناک سمندری طوفان کے پیش نظر فلوریڈا میں جارجیا اور الاباما کی طرح ایمرجنسی نافذ کردی ہے۔ محکمہ موسمیات کا کہنا ہے کہ مستقبل قریب میں فلوریڈا سے ٹکرانے والا طوفان مائیکل کیٹیگری 4 میں تبدیل ہوگیا ہے جو انتہائی خطرناک ہے۔ امریکی میڈیا کا کہنا کہ مائیکل کے باعث ریاست میں شدید تباہی اور انسانی جانوں کو خطرات لاحق ہوگئے ہیں۔ خیال رہے کہ گذشتہ ماہ امریکی ریاست شمالی کیرولینا کے سمندر سے اٹھنے والے خطرناک طوفان ’فلورنس‘ امریکا کے مشرقی ساحل پر اپنی تباہ کاریوں کا آغاز کرتے ہوئے شیرخواربچے سمیت 14 افراد کو ہلاک کیا تھا۔ طوفان اور بارش کے باعث ہزاروں گھر اور گلیوں میں پانی بھر گیا تھا جبکہ متاثرہ علاقے کے شہری بجلی سے بھی محروم ہوگئے تھے۔ comments
