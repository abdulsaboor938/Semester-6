دپیکا کے دلہا کا بچپن ، تصویر وائرل
ممبئی: دپیکا پڈوکون سے رواں برس نومبر میں شادی کرنے والے بالی ووڈ اداکار رنویر سنگھ کے بچپن کی تصویر سوشل میڈیا پر وائرل ہوگئی۔ شوبز انڈسٹری سے تعلق رکھنے والی شخصیات مداحوں کے ساتھ رابطہ رکھنے کے لیے سماجی رابطے کی ویب سائٹس کافی متحرک نظر آتی ہیں۔ سوشل میڈیا پر موجود شوبز شخصیات اپنی حالیہ اور ماضی کی تصاویر مداحوں کے ساتھ شیئر کرتی رہتی ہیں تاکہ فینز سے رابطے میں رہ سکیں اور انہیں آگاہی بھی دیں۔ سوشل میڈیا صارفین اور خصو صاً مداح تصاویر اور ویڈیوز کو نہ صرف پسند کرتے ہیں بلکہ اپنی ہردل عزیز شخصیت کو نئے روپ میں دیکھ کر خوش بھی ہوتے ہیں۔ بالی ووڈ انڈسٹری میں آج کل اداکار اپنے بچپن کی تصاویر شیئر کرتے نظر آرہے ہیں، رواں ہفتے کرشمہ کپور نے اپنی بہن اور نامور اداکارہ کرینہ کے ساتھ بچپن کی تصویر شیئر کی اس کے علاوہ دیگر اداکاروں نے بھی سوشل میڈیا پر ماضی کو یاد کرتے ہوئے تصاویر شیئر کیں۔ مزید پڑھیں: دپیکا رنویر نے شادی کی تاریخ کا حتمی اعلان کردیا آج ہم بات کررہے ہیں بھارتی میڈیا انڈسٹری میں مختصر عرصے میں اپنی صلاحیتوں کا لوہا منوانے والے نامور اداکار رنویر سنگھ کی جنہوں نے اپنے بچپن کی تصویر شیئر کی۔ Hands in the air, Like ya jus’ don’ care!!! 😛🙌🏽🎈🎉🎊 #fridayfeeling A post shared by Ranveer Singh (@ranveersingh) on Oct 26, 2018 at 12:44am PDT  پدمنی کے علاؤ الدین خلجی کی تصویر اس لیے بھی سوشل میڈیا پر زیر بحث رہی کہ دپیکا اور انہوں نے گزشتہ دنوں اپنی شادی کی تاریخ کا اعلان کیا جو رواں برس نومبر میں ہوگی۔ یہ پہلی بار نہیں کہ رنویر کی جانب سے ایسی تصویر شیئر کی گئی بلکہ اداکار اس سے پہلے بھی اپنی ماضی کی تصویر شیئر کرچکے جسے دیکھ کر پدمنی کی رانی بہت حیران بھی ہوئیں تھیں۔ یاد رہے کہ رواں سال کے آغاز سے ہی دپیکا اور رنویر کی شادی کے حوالے سے قیاس آرائیاں جاری تھی البتہ دونوں نے اس پر خاموشی اختیار کی ہوئی تھی تاہم اب پدمنی کے اداکاروں نے 21 اکتوبر کو اپنی شادی کی تاریخ کا خود ہی اعلان کرتے ہوئے دعوت نامہ شیئر کیا۔ یہ بھی پڑھیں: معصوم نظر آنے والا بچہ جس نے بالی ووڈ اداکارہ کا دل چرا لیا سماجی رابطے کی ویب سائٹ پر اداکاروں نے اپنی شادی کی تصدیق کی اور بتایا کہ 14 اور 15 نومبر کو ہم ازدواجی بندھن میں بندھ جائیں گے۔ یاد رہے کہ دپیکا پڈوکون اور رنویر سنگھ فلم رام لیلا کے سیٹ پر ایک دوسرے کے قریب آئے اور پھر اُن کی دوستی ہوئی جس کے بعد محبت کے چرچے میڈیا کی زینت بھی بنے مگر کچھ عرصے بعد دونوں کے تعلقات ختم ہونے کی خبریں بھی سامنے آئیں تھیں۔ اسے بھی پڑھیں: بالی ووڈ میں شہرت کی بلندیوں کو چھونے والی دو اداکار بہنوں کا بچپن، تصویر وائرل واضح رہے کہ رنویر سنگھ اور دپیکا پڈوکون نے سنجے لیلا بھنسالی کی 2013 میں ریلیز ہونے والی فلم رام لیلا، باجی راؤ مستانی میں کام کیا تھا بعد ازاں چار سال وقفے کے بعد دونوں ایک بار پھر پدمنی میں مرکزی کردار ادا کرتے ایک ساتھ نظر آئے۔ comments
