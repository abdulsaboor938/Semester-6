<DOCNO>2483833</DOCNO>
<HL>بلوچستان بھر میں وکلاء عدالتوں میں پیش نہ ہوئے،احتجاج بدستور جاری</HL>
<AUTHOR>اردو پوائنٹ</AUTHOR>
<DATELINE> Pakistan 2007-11-13 15:44:33+05</DATELINE>
<TEXT>کوئٹہ(اردوپوائنٹ تازہ ترین اخبار13 نومبر2007) ملک میں ایمرجنسی کے نفاذکے خلاف منگل کے روز صوبائی دارلحکومت کوئٹہ سمیت بلوچستان کے مختلف اضلاع میں وکلاء عدالتوں میں پیش نہیں ہوئے اور اپنے احتجاج جاری رکھا اس موقع پر عدالتوں کے باہر پولیس کی بھاری نفری تعینات کی گئی تھی کوئٹہ کے علاوہ پشین قلعہ سیف اللہ ژوب زیارت قلعہ عبداللہ قلات خضدار مستونگ تربت گوادر پنجگور میں بھی وکلاء نے عدالتوں کا بائیکاٹ کیا وکلاء کی جانب سے عدالتوں کے بائیکاٹ کے فیصلے کی وجہ سے عام آدمی کو سخت مشکلات کا سامنا کرنا پڑا کوئٹہ میں وکلاء کی جانب سے عدالتوں کے بائیکاٹ کے باعث کسی بھی عدالت میں کوئی کیس نہیں چلا جبکہ کسی بھی قیدی کو سینٹرل جیل ہدہ سے کسی بھی عدالت میں کسی بھی قیدی کو پیش نہیں کیا گیا جبکہ قیدیوں کے رشتہ دار مختلف عدالتوں میں چکر لگاتے رہے جوبعد میں مایوس ہو کر اپنے گھروں کو لوٹ گئے ۔</TEXT>
