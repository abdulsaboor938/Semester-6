<DOCNO>1807345</DOCNO>
<HL>گوئٹے مالا میں بچوں کے شیلٹر ہوم میں آگ لگنے سے 19 بچے ہلاک، 25 زخمی</HL>
<AUTHOR>نوائے وقت</AUTHOR>
<DATELINE> Pakistan 2017-03-09 12:24:27+05</DATELINE>
<TEXT>گوئٹے مالا کے دارالحکومت گوئٹے مالا سٹی کے علاقے سین جوز پینولا میں بچوں کے شیلٹر ہوم میں آگ لگ گئی۔ آگ لگنے سے کم از کم 19 بچے ہلاک اور 25زخمی ہوگئے۔وسطی امریکی ملک گوئٹے مالا کے دارالحکومت سے تقریبا 25 کلومیٹر دور ایک فلاحی ادارے سان جوز پینولا کے ورجن ڈی آسٹنشین ہوم میں میں اچانک آگ بھڑک اٹھی۔ بین الاقوامی میڈیا رپورٹس کے مطابق اس ادارے میں 18 سال تک کی عمر کے ان بچوں کو رکھا جاتا تھا جنہیں زیادتی یا اسمگلنگ کا نشانہ بنایا گیا ہو۔فلاحی ادارے میں 400 لوگوں کی گنجائش تھی لیکن آگ لگنے کے وقت یہاں اس سے کہیں زیادہ تعداد میں بچے رہائش پذیر تھے۔ ریسکیو حکام کا کہنا تھا کہ آگ کو بجھانے کے لئے پوری کوشش کی گئی ۔ تاحال آگ لگنے کی وجہ معلوم نہیں ہو سکی ہے۔</TEXT>
