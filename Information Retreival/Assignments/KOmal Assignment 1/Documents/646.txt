وزیراعظم کا دورہ سعودی عرب: پاکستان نے 12 ارب ڈالرز کا امدادی پیکج حاصل کرلیا
ریاض: وزیراعظم کے دورہ سعودی عرب میں اہم پیش رفت ہوئی ہے، پاکستان نے 12 ارب ڈالرز کا امدادی پیکج حاصل کر لیا۔ تفصیلات کے مطابق سعودی عرب ادائیگیوں میں توازن پر 3، ادھارپرتیل کے لئے9ارب ڈالر دےگا۔ سعودی عرب پاکستان میں آئل ریفائنری میں سرمایہ کاری کے لئے تیار ہے سعودی عرب کی جانب سے3 ا رب ڈالر ایڈوانس دیے جائیں گے، ایڈوانس ایک سال کے لیے ہوگا، سعودی عرب سےاقتصادی و معاشی معاہدہ تین سالہ ہوگا۔ پاکستان سعودی عرب چوتھےسال معاہدےکادوبارہ جائزہ لیں گے۔ موصولہ اطلاعات کے مطابق سعودی عرب پاکستان میں آئل ریفائنری میں سرمایہ کاری کے لئے تیار ہے، وفاقی کابینہ سے منظوری کے بعد سعودی عرب سے آئل ریفائنری کا معاہدہ ہوگا. وزیرخزانہ اسدعمراورسعودی وزیرخزانہ عبدالجدان نےایم او یوپردستخط کیے۔ وفاقی کابینہ سےمنظوری کےبعدسعودی عرب سےآئل ریفائنری کامعاہدہ ہوگا۔ مزید پڑھیں:ؒ سعودی وزرا کی وزیراعظم سے ملاقات، پاکستانی معیشت میں دل چسپی کا اظہار سعودی عرب نے معدنیات کے ذخائرمیں بھی دلچسپی کا اظہار ہے، معدنیات کے ذخائر کی دریافت کے لئے سعودی وفد پاکستان آئے گا، سعودی عرب معدنیات کےشعبےمیں بلوچستان حکومت سے معاہدہ کرے گا. پاکستانیوں کے ویزا فیس میں کمی بھی معاہدےکاحصہ ہے۔ وزیراعظم عمران خان نے سعودی عرب کےکامیاب دورےکےبعدوطن واپسی کےلیے اڑان بھرلی ہے۔ یاد رہے کہ آج وزیراعظم عمران خان سے سعودی وزرا نے ملاقات کی، جس میں مشترکہ سرمایہ کاری کے پروجیکٹس پر تبادلہ خیال کیا گیا. اس موقع پر وزیراعظم نے کہا کہ پاکستان میں کاروباری طبقے کو کسی قسم کی دقت نہیں ہوگی، کاروباری طبقے کی سہولیات کے لئے خصوصی سیل قائم کیا جا چکا ہے۔  comments
