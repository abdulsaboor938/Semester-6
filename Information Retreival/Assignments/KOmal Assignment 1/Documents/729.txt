دوستوں نےمددنہیں کی تومجبوری میں آئی ایم ایف کےپاس جاناہوگا، شیخ رشید
کوئٹہ: وزیر ریلوے شیخ رشید نے کہا دوستوں نے مدد نہیں کی تومجبوری میں آئی ایم ایف کے پاس جانا ہوگا، ابھی مشکل وقت ہے مہنگائی ہوگی لیکن حالات بدلیں گے، نوازشریف سے بڑا شہبازشریف کو معاشی مجرم سمجھتا ہوں۔ تفصیلات کے مطابق وزیر ریلوے شیخ رشید نے میڈیا سے گفتگو کرتے ہوئے کہا کہ پاکستان ریلوے کو ایک سال میں خسارے سے نکالیں گے، وزیراعظم عمران خان ملک میں حقیقی تبدیلی چاہتے ہیں۔ شیخ رشید کا کہنا تھا کہ ماضی کےحکمران اس جگہ پرلےآئےجہاں قرضےکی قسط دینےمیں مشکل ہورہی ہے، عوام مایوس نہ ہوں انشااللہ اس ملک کو مسائل سے نکالیں گے، ریڑھی والے کے اکاؤنٹ سے 86 کروڑ نکل رہے ہیں یہ پیسہ کہاں گیا ہے۔ وزیر ریلوے نے کہا کہ چین میں کرپشن کرنےوالے446چوروں کوگولی ماری گئی، پاکستان میں بھی کرپشن کےخلاف چین کی طرح قانون ہونا چاہیے، چور اور چوکیدار کا فرق ہونا چاہیے، کرپٹ اور ایماندار کا فرق ہونا چاہیے۔ ان کا کہنا تھا کہ موجودہ حکومت ملک کومسائل سےنکالےگی، کوئی کنفیوژن نہیں،مسائل سےنکلیں گے، دوستوں نےمددنہیں کی تومجبوری میں آئی ایم ایف کے پاس جانا ہوگا، امید ہے دوست ہماری مدد کریں گے، معیشت بہتر ہوگی۔ شیخ رشید نے کہا کہ پاکستان ریلوے میں کوئی کچی بستی کو ہاتھ نہیں لگائے گا، لوٹی ہوئی دولت کیلئے بھی ریڑھی والے اور رکشے والا کا کندھا استعمال کیا گیا۔ وزیر ریلوے کا کہنا تھا کہ نوازشریف سےبڑاشہبازشریف کومعاشی مجرم سمجھتاہوں، مجھے تو پہلے معلوم ہی نہیں تھا،وزیر بنا ہوں تو اصل حقائق سامنے آرہے ہیں، نندی پور جیسے پروجیکٹ میں اربوں کے کمیشن کھائے گئے۔ ابھی مشکل وقت ہے مہنگائی ہوگی لیکن حالات بدلیں گے انھوں نے مزید کہا حالات بدلیں گے تمام ادارے معاشی طور پر مستحکم ہوں گے، 2 ٹرینوں میں50 فیصد ڈسکاؤنٹ دیا ہے،ریلوے میں 50 دنوں میں ایک ارب روپے کا فائدہ دیا۔ شیخ رشید کا کہنا تھا کہ لنگڑ ی معیشت دی گئی وزیراعظم عمران خان کا دورہ چین انتہائی اہمیت کاحامل ہے، ابھی مشکل وقت ہے مہنگائی ہوگی لیکن حالات بدلیں گے، امتحان کاوقت ہے، لوگوں کو سہولت کی بات کی تھوڑا وقت لگے گا۔ انھوں نے مزید کہا اس ملک میں بعض چوروکٹ کے دونوں طرف کھیل رہےہیں، سعد رفیق اور شاہد خاقان وکٹ کی دونوں طرف کھیل رہے ہیں، ماضی میں تفتان کو نظرانداز کیا گیا، خواہش ہے گوادر اور کوئٹہ کے درمیان اسٹینڈر گیج لگایا جائے۔ ایسے نہیں جاؤں گا ریلوے ٹھیک کرکے جاؤں گا وزیر ریلوے کا کہنا تھا میری نظرتمام مسائل پرہیں، کراچی میں کھڑےانجنز کوبھی استعمال میں لایاجائے گا، 2سے 3مہینے میں سبی اورہرنائی کےراستے ٹھیک ہوجائیں گے، ایسے نہیں جاؤں گا ریلوے ٹھیک کرکے جاؤں گا۔ شیخ رشید نے کہا ریلوے کی بہتری کےلئے نئے انجن منگوائےہیں ، جہاں مسافر ہوں گے وہاں ٹرین ضرور چلائیں گی، پرائیویٹ پارٹنرشپ کےلئے تیار ہیں، لوگوں نے ریلوے کو صرف اپنے مفاد کیلئے استعمال کیا، لوگوں نےصرف اپنے کمیشن بنانے کیلئے ریلوے کو استعمال کیا۔ ان کا کہنا تھا کہ احسن اقبال کے ریلوے اسٹیشن پر43کروڑروپےخرچ کئے گئے، احسن اقبال کا ریلوے اسٹیشن ابھی تک تیار نہیں ہوسکا ، چوروں،ڈاکوؤں اور لٹیروں نے مجھے ریلوے جہیز میں دیاہے، وزیراعظم کے ساتھ چین جارہے ہیں۔ comments
