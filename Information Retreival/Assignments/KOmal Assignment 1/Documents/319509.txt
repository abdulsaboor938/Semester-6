<DOCNO>319509</DOCNO>
<HL>مقدمہ قتل کے ملزم کی سزائے موت عمر قید میں تبدیل کرنیکا حکم</HL>
<AUTHOR>روزنامہ پاکستان</AUTHOR>
<DATELINE> Pakistan 2017-03-08 06:34:42+05</DATELINE>
<TEXT>ملتان (خبر نگار خصوصی)ہائیکورٹ ملتان بینچ نے قتل کے مقدمہ میں ملزم کی سزائے موت عمر قید میں تبدیل کرنیکا حکم دیاہے۔فاضل عدالت میں ملزم شریف ڈوگر نے اپیل دائر کی تھی (بقیہ نمبر21صفحہ12پر ) کہ تھانہ سرائے سدھومیں 2 جون 1996 ء کو دن دیہاڑے پرانی دشمنی کی بنیادپر فائرنگ کرکے حکیم محمداقبال،نواب، اللہ دتہ،ثناء اللہ اورمنیر احمد کو قتل کرنے کا مقدمہ درج کیا گیا جس میں انسداددہشت گردی کی خصوصی عدالت نے مقبول عرف جمالاڈوگر کو سزائے موت اوردیگر ملزموں کوبھی مختلف سزاؤں کا حکم دیاگیا جبکہ سزائے موت پانے والے ملزم کے بھائی شریف ڈوگر کو غائب ہونے پراشہتاری قراردیاگیا۔ بعدازاں مقبول عرف جمالا ڈوگر کو سزائے موت دے دی گئی جبکہ 14 سال بعد شریف ڈوگر کو گرفتارکیا گیا جس کو عدالت نے سزائے موت کا حکم دیا۔ملزم کے وکیل شیخ جمشید حیات نے دلائل دئیے کہ مقتولین نے سزائے موت پانے والے بھائی مقبول عرف جمالاڈوگرکی ٹانگ کاٹی تھی جس کے رنج میں اس نے فائرنگ کی اوراس کو سزائے موت بھی دے دی گئی جبکہ اس کی مقتولین سے کوئی دشمنی نہیں تھی اوراس کو بھائی ہونے کی وجہ سے مقدمہ میں بلاجواز طور پر پھنسایا گیاہے۔</TEXT>
