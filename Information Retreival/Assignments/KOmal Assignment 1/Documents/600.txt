تحریک صوبہ ہزارہ کے قائد بابا حیدر زمان انتقال کر گئے
﻿﻿﻿اسلام آباد: قائد تحریک صوبہ ہزارہ بابا حیدر زمان اسلام آباد میں انتقال کر گئے۔ بابا حیدر زمان نجی اسپتال میں زیر علاج تھے۔ تفصیلات کے مطابق قائد تحریک صوبہ ہزارہ بابا حیدر زمان اسلام آباد میں انتقال کر گئے۔ بابا حیدر زمان کچھ دنوں سے علیل تھے اور اسلام آباد کے نجی اسپتال میں زیر علاج تھے۔ بابا حیدر کی عمر 84 سال تھی۔ بابا حیدر زمان 1934 میں ایبٹ آباد کے نواحی علاقے دیوال منال میں پیدا ہوئے۔ انہوں نے اپنی سیاسی جدوجہد کا آغاز 60 کی دہائی میں کیا۔ بابا حیدر زمان نے پہلا الیکشن 1962 میں جبکہ آخری الیکشن 2013 میں لڑا۔ بابا حیدر زمان 1977 میں جمہوریت کی بحالی کی تحریک ایم آر ڈی میں شامل ہوئے اور گرفتار بھی ہوئے۔ حیدر زمان صوبائی وزیر محنت و افرادی قوت، ضلع ناظم ایبٹ آباد اور چیئرمین ڈسٹرکٹ کونسل ایبٹ آباد رہے۔ بابا نے سنہ 1990 اور 1993 میں سابق وزیر اعظم میاں نواز شریف کے مقابلے پر قومی اسمبلی کی نشست کی لیے الیکشن میں حصہ لیا۔ سنہ 2010 میں جب صوبہ سرحد کا نام تبدیل کرکے خیبر پختونخواہ رکھا گیا تو بابا حیدر زمان نے ہزارہ کو صوبہ بنانے کے لیے سیاستدانوں کو ایک چھتری تلے اکٹھا کیا۔ انہوں نے بھرپور انداز میں تحریک کا آغاز کیا جس کے باعث انہیں ملکی اور بین الاقوامی میڈیا میں بھی پذیرائی ملی۔ comments
