<DOCNO>1432051</DOCNO>
<HL>سابق روسی جاسوس پر گیس حملے کے تیسرے ملزم کی شناخت ہو گئی</HL>
<AUTHOR>روزنامہ جنگ</AUTHOR>
<DATELINE> Pakistan 2018-09-28 20:09:27+05</DATELINE>
<TEXT>برطانیہ میں سابق روسی جاسوس سرگئی اسکرپل اور ان کی بیٹی پراعصابی گیس کے حملے کے تیسرے ملزم کی شناخت کرلی گئی ہے۔برطانوی اخبار نے دعویٰ کیا ہے کہ اسکرپل حملےمیں ملوث تیسرے روسی ایجنٹ کی شناخت کرلی گئی ہے، روسی ایجنٹ حملے سے قبل جاسوسی کے لیے سلسبری آیا تھا۔روسی ایجنٹ نے حملے کی منصوبہ بندی میں دونوں ساتھیوں کی مددکی، تیسرے روسی ایجنٹ کی شناخت کاؤنٹر ٹیرر ازم پولیس اور سیکیورٹی سروس نے کی۔برطانیہ میں سابق روسی ایجنٹ سرگئی اسکرپل اور ان کی بیٹی پر اعصابی گیس کا حملہ 4مارچ کو کیا گیا تھا۔برطانیہ نے سابق روسی ایجنٹ پر حملے کا الزام روس پر عائد کرتے ہوئے 2روسی ایجنٹس کو اسکرپل کیس میں ملزم نامزد کیا تھا۔اس سلسلے میں روس کا کہنا ہےکہ برطانیہ کی جانب سے اسکرپل کیس میں نامزد دونوں ملزمان عام شہری ہیں۔</TEXT>
