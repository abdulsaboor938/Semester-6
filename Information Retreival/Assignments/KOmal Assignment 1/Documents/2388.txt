آرمی چیف سے امریکی ناظم الامور کی ملاقات، افغانستان کی صورتحال پر گفتگو
راولپنڈی: آرمی چیف جنرل قمر جاوید باجوہ سے امریکی ناظم الامور پال جونز نے ملاقات کی جس میں باہمی دلچسپی، علاقائی سیکیورٹی اور افغانستان کی صورتحال پر گفتگو کی گئی۔ پاک فوج کے شعبہ تعلقات عامہ آئی ایس پی آر کے مطابق امریکی ناظم الامور پال جونز نے جی ایچ کیو کا دورہ کیا اور آرمی چیف جنرل قمر جاوید باجوہ سے ملاقات کی، پال جونز نے خطے میں امن کو تقویت دینے میں پاکستان کی کوششوں کا اعتراف کیا۔ واضح رہے کہ آرمی چیف جنرل قمر جاوید باجوہ نے ایئریونیورسٹی میں سیمینار سے خطاب کرتے ہوئے کہا تھا کہ دہشت گردی اور انتہاپسندی کے خاتمے کے لیے پاک فوج بھرپور کردار ادا کررہی ہے۔  سپہ سالار کا کہنا تھا کہ کسی بھی خطرے سے نمٹنے کے لیے قومی سطح پر تمام اداروں کا متفقہ ردعمل ضروری ہے، پاکستان سے دہشت گردی، انتہا پسندی کے خاتمے میں کامیابیاں حاصل کی ہیں۔ یاد رہے کہ گزشتہ روز پاک فوج کے سربراہ جنرل قمر جاوید باجوہ کا کہنا تھا کہ دہشت گردوں کو وزیرستان کے علاقے میں دوبارہ نہیں آنے دیں گے۔ واضح رہے کہ 8 ستمبرکو آرمی چیف جنرل قمر جاوید باجوہ کا کہنا تھا کہ امن و استحکام کے لیے کوششوں سے اپنا مقام حاصل کریں گے، پاکستان کو عالمی تنازعات کے باعث بہت مشکلات کا سامنا کرنا پڑا۔ comments
