<DOCNO>2496536</DOCNO>
<HL>کراچی میں وکلاء ه پر تشدد اور ہلاکتوں کیخلاف ملک بھر میں‌وکلاء کا احتجاج، عدالتوں کا بائیکاٹ، کراچی میں‌جاں‌بحق ہونے والے افراد کی غائبانہ نماز جنازہ ادا کی گئی</HL>
<AUTHOR>اردو پوائنٹ</AUTHOR>
<DATELINE> Pakistan 2008-04-11 12:33:48+05</DATELINE>
<TEXT>کراچی (اردوپوائنٹ اخبا ر تازہ ترین11اپریل 2008 ) کراچی میں وکلاء پر تشدد اور ہلاکتوںکیخلاف ملک بھر میں وکلاء کی طرف سے یوم سوگ ۔۔ اس سلسلے میں عدالتوںکا بائیکاٹ کیا گیا ہے جبکہ مختلف شہروںمیں وکلاء کی طرف سے بھوک ہڑتا بھی ۔ کراچی، حیدرآباد، سانگھڑ، میرپورخاص، شہروفیروز، سانگھڑ، سکھر، اور بدین سمیت سندھ کے مختلف شہروں احتجاج ۔ کراچی میں سندھ ہائی کورٹ اور سٹی کورٹ میں سانحہ کراچی میں جاں بحق ہونے والے حاجی الطاف عباسی ایڈوکیٹ اور شہریار ایڈوکیٹ سمیت دیگر شہداء کی غائبانہ نماز جنازہ ادا کی گئی۔اس موقع پر سٹی کورٹ سے طاہر چیمبر تک وکلاء نے احتجاجی ریلی نکالی اور سانحہ طاہر چیمبر میں ملوث افراد کی گرفتاری کا مطالبہ کیا۔جبکہ طاہر چیمبر کا نام شہداء پلازہ رکھنے کے حوالے سے قرار داد بھی منظور کی گئی ۔ () اس موقع پر کراچی بار ایسو سی ایشن کے صدر محمود الحسن اور نعیم قریشی نے کہا کہ کراچی میں نو اپریل کو بربریت کا مظاہرہ کیا گیا اور اس میں وہی لوگ ملوث ہیں جو کہ بارہ مئی کے واقعات کے منصوبہ ساز تھے۔ جبکہ بدین، حیدرآباد، سانگھڑ، میرپورخاص، خیرپور سمیت سندھ کے دیگر شہروں میں بھی وکلاء کی طرف سے احتجاجی مظاہرے کئے گئے اور کراچی میں جاںبحق ہونے اور وکلاء اور دیگر افراد کی غائبانہ نماز جنازہ ادا کی گئی۔ ادھر پشاور سمیت صوبہ سرحد کے مختلف شہروں بنوں، لکی مروت، ٹانک اور ڈیرہ غازی خان میںبھی وکلاء نے احتجاجی مظاہرے کئے اور عدالتوں کا بائیکاٹ کیا۔ جبکہ کوئٹہ اور سبی سمیت بلوچستان کے مختلف شہروں میں بھی کراچی میں وکلاء پر پر تشدد کیخلاف عدالتوں کا بائیکاٹ کیا گیا اور احتجاجی ریلیاں نکالی گئیں۔ دوسری جانب لاہور اور راولپنڈی سمیت پنجاب کے مختلف شہروںمیں بھی اس حوالے سے وکلاء نے احتجاج ریکارڈ کرایا۔ ڈاکٹر شیرافگن نیازی پر تشدد کے بعد میانوالی میں بار روم اور چیمبر جلائے جانے کیخلاف وکلاء نے ہڑتال کی۔ اور ملزمان کی گرفتاری کا مطالبہ کیا۔ راولپنڈی میں وکلاء سے خطاب کرتے ہوئے مسلم لیگ نواز کے رہنماء مخدوم جاوید ہاشمی نے کہا کہ ان کی جماعت عدلیہ کی بحالی، آئین کی بالادستی اور پارلیمنٹ کے تحفظ کے مؤقف پر قائم ہے۔ انہوںنے کہا کہ صدر پرویز مشرف کے تین نومبر کے اقدامات اور پی سی او کے تحت حلف اٹھانے والے ججز کے فیصلوں کی کوئی حیثیت نہیں۔ صد پرویز مشرف کے اقدامات پارلیمنٹ سے دو تہائی اکثریت سے منظوری کے بغیر آئین کا حصہ نہیںبن سکتے۔</TEXT>
