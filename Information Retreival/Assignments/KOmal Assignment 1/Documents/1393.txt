امریکا نے ایف 35 جنگی طیاروں کو عارضی طور پرگراؤنڈ کردیا
نیویارک : امریکا نے جنوبی کیرولینا میں ہونے والے فضائی حادثے کے بعد ایف 35 جنگی طیاروں کو عارضی طور پرگراؤنڈ کردیا۔ تفصیلات کے مطابق امریکی فوج نے F-35 لڑاکا طیاروں کے بیڑے کو عارضی طور پرگراؤنڈ کردیا ہے۔ غیرملکی خبررساں ادارے کی رپورٹ کے مطابق طیاروں کی فیول ٹیوبز میں آنے والی خرابی کی جانچ پڑتال کی جائے گی۔ ایف 35 جوائنٹ پروگرام آفس کی جانب سے جاری بیان میں کہا گیا ہے کہ امریکا اور اس کے بین الاقوامی شراکت داروں نے طیاروں کی پروازیں معطل کردی ہیں۔ پروگرام آفس کی جانب سے مزید کہا گیا ہے کہ فیول ٹیوبز میں خرابی سامنے پراسے تبدیل کردیا جائے گا اور ٹیوبز ٹھیک ہوئے تو طیاروں کو اڑان کی اجازت دی جائے گی۔ F-35 لڑاکا طیارے کو پہلی بار اسرائیل کی جانب سے رواں برس کے آغاز میں 2 فضائی حملوں کے لیے استعمال کیا گیا تھا۔ امریکا کا جدید ترین جنگی طیارہ ایف 35 حادثے کا شکار یاد رہے کہ گزشتہ ماہ جنوبی کیرولینا میں F-35 طیارہ مرین کارپس ایئر اسٹیشن بیوفورٹ کے قریب حادثے کا شکار ہوگیا تھا۔ حادثے سے قبل پائلٹ طیارے سے نکلنے میں کامیاب ہوگیا تھا تاہم طیارہ مکمل طور پرتباہ ہوگیا تھا۔ واضح رہے کہ امریکا کا ایف 35 جنگی طیارہ دنیا کے سب سے بڑے اور مہنگے ہتھیاروں کے پروگرام میں شامل ہے۔ comments
