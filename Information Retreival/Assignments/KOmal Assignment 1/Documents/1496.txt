دبئی میں پاکستانیوں کی جائیدادیں : ایف ائی اے نے جمعہ کو جائزہ اجلاس طلب کرلیا
کراچی : ایف آئی اے نے دبئی میں پاکستانیوں کی جائیدادوں سے متعلق معلومات اور تحقیقات کیلئے افسران کا اہم اجلاس طلب کرلیا ہے۔ تفصیلات کے مطابق فیڈرل انوسٹی گیشن ایجنسی (ایف ائی اے) نے دبئی میں پاکستانیوں کی جائیداد سے متعلق تحقیقات کی پیش رفت کا جا ئزہ اجلاس 12 اکتوبر کو طلب کرلیا۔ اجلاس صبح11بجے ایف آئی اے ہیڈ کوارٹر اسلام اباد میں منعقد ہوگا، ایف ائی اے نے تمام زونل ڈائریکٹر کو خط ارسال کردیئے، خط میں زونل ڈائریکٹرز کو انکوائری افسران کے ہمراہ پیش ہونے کی ہدایت کی گئی ہے۔ سپریم کورٹ کے احکامات کے مطابق انکوائری افسران دیکھیں گے یہ جائیدادیں قانونی طور پر لی گئی ہیں یا نہیں؟ ذرائع کے مطابق اجلاس میں تمام جائیدادوں میں اب تک ہونے والی پیش رفت کا جائزہ لیا جائے گا۔  مزید پڑھیں : غیرملکی خفیہ اکاؤنٹس کیس ، ایف آئی اے کا بیرون ملک پاکستانیوں کی 2700 جائیدادوں کا سراغ لگانے کا انکشاف اس کے علاوہ خاص طور پر ان افراد کو فوکس کیا جائے گا جنہوں نے ایفی ڈیویٹ جمع نہیں کرائے یا جائیدادوں کی ملکیت سے انکار کیا ہے، واضح رہے کہ دبئی میں 300 سے زائد پاکستانیوں کا انکشاف سامنے آیا ہے۔  comments
