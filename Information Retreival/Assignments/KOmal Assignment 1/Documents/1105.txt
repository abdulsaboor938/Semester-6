مینگروز لگانے پر حکومت کو رواں ماہ گنیز بک کا سرٹیفکیٹ جاری ہوگا، مرتضیٰ وہاب
کراچی: مشیرِ اطلاعات سندھ مرتضیٰ وہاب نے کہا ہے کہ سندھ حکومت کو مینگروز کے درخت لگانے پر رواں ماہ گنیز بک آف ریکارڈز کا سرٹیفکیٹ جاری کیا جائے گا۔ تفصیلات کے مطابق مشیرِ اطلاعات سندھ نے میڈیا کو حکومتی منصوبوں کے حوالے سے بتایا کہ فراہمی نکاسی آب اسکیموں کے لیے پبلک ہیلتھ کو 64 کروڑ روپے دیے جائیں گے، سرکاری کنٹریکٹ کے اجرا میں شفافیت کے لیے سیپرا قواعد کا جائزہ لیا جائے گا۔ یہ تاثر غلط ہے کہ جعلی اکاؤنٹس کا تعلق سندھ حکومت سے ہے: مشیر اطلاعات سندھ ان کا کہنا تھا کہ ملازمت پیشہ خواتین کے تحفظ کے لیے ایکٹ کی منظوری بھی دے دی گئی ہے، پرائیویٹ گاڑی پر سرکاری نمبر پلیٹس کے خلاف کارروائی کی جائے گی، سندھ میں غربت کو کم کرنے کے لیے منصوبہ شروع کر رہے ہیں، سندھ میں پائلٹ پروجیکٹ بھی شروع کیے جائیں گے۔ مرتضیٰ وہاب نے کہا بے نامی اکاؤنٹس تحقیقات کے لیے جے آئی ٹی سے مکمل تعاون کیا جا رہا ہے، جے آئی ٹی نے جو معلومات مانگیں وہ فراہم کر دی گئیں، یہ تاثر غلط ہے کہ جعلی اکاؤنٹس کا تعلق سندھ حکومت سے ہے۔ مشیرِ اطلاعات سندھ کا کہنا تھا کہ سندھ حکومت تحقیقات کے ہر مرحلے پر تعاون کر رہی ہے، ہر جعلی بینک اکاؤنٹس کو ہم سے جوڑ دیا جاتا ہے، ایف آئی اے سندھ حکومت کے ماتحت نہیں، جے آئی ٹی نے گزشتہ 10 سال کا ریکارڈ مانگا ہے، یہ ریکارڈ اتنا ہے کہ بڑا سا کمرہ بھر جائے، یہ سارا ریکارڈ بھی جے آئی ٹی کو دیا جائے گا۔ یہ بھی پڑھیں: سال 2018 میں سندھ میں ریکارڈ مینگروو درخت لگانے کا عزم مرتضیٰ وہاب نے میڈیا سے گفتگو میں کہا ’میں سندھ حکومت کا ترجمان ہوں اومنی گروپ کا نہیں، پی ٹی آئی حکومت نے دعوے بڑے بڑے کیے تھے، لیکن کارکردگی نہیں دکھا سکی، تحریکِ انصاف کی حکومت کے اقدامات سے مہنگائی میں اضافہ ہوا۔‘ comments
