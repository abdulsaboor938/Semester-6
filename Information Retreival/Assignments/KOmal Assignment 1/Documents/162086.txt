<DOCNO>162086</DOCNO>
<HL>احتساب عدالت،حکم امتناعی کے باعث اسحاق ڈار کیخلاف ریفرنس کی سماعت18 جنوری تک ملتوی</HL>
<AUTHOR>روزنامہ پاکستان</AUTHOR>
<DATELINE> Pakistan 2018-01-02 09:28:14+05</DATELINE>
<TEXT>اسلام آباد(ڈیلی پاکستان آن لائن) احتساب عدالت نے سابق وزیر خزانہ اسحاق ڈار کیخلاف اثاثہ جات ریفرنس کی سماعت اسلام آباد ہائیکورٹ کے حکم امتناعی کے باعث18 جنوری تک ملتوی کردی۔ تفصیلات کے مطابق احتساب عدالت میں سابق وزیر خزانہ اسحاق ڈار کیخلاف آمدن سے زائد اثاثوں کی سماعت ہوئی،مقدمات کی سماعت نیب کورٹ کے جج محمد بشیر اعوان نے کی۔گزشتہ سماعت پر عدالت نے حکم امتناعی کی مصدقہ نقل کر تھی،دوران سماعت سپیشل پراسیکیوٹر نیب نے ہائیکورٹ کے فیصلے کی کاپی پیش کی،سپیشل نیب پراسیکیوٹر نے عدالت کو بتایا کہ اسلام آبادہائیکورٹ نے 17جنوری تک حکم امتناع دے رکھاہے،جس پر عدالت نے سماعت 18 جنوری تک ملتوی کردی۔ لائیو ٹی وی دیکھنے کے لئے اس لنک پر کلک کریں</TEXT>
