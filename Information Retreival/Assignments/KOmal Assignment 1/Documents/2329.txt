غیر ذمہ دارانہ بیان، بلاول بھٹو کی سہیل انور سیال کو سخت وارننگ
کراچی: پیپلزپارٹی کے چیئرمین بلاول بھٹو زرداری نے سہیل انور سیال کے غیر ذمہ دارانہ بیان کا نوٹس لیتے ہوئے انہیں سخت وارننگ دے دی۔ ذرائع کے مطابق بلاول بھٹو نے غیر ذمہ دارانہ بیان کا نوٹس لیتے ہوئے سہیل انور سیال کی سخت سرزنش کی اور ناراضی کا اظہار بھی کیا۔ پیپلزپارٹی کے چیئرمین نے رکن سندھ اسمبلی کو سخت وارننگ بھی دی۔ یاد رہے کہ گزشتہ روز سابق وزیر داخلہ سندھ سہیل انورسیال نے سندھ اسمبلی کے اجلاس میں اظہارِ خیال کرتے ہوئے کہا تھا کہ ’ہندوستان سے آنے والوں کو ہم پال رہے ہیں، ان لوگوں کو ہم نے گھر، زمینیں اور اناج دے کر پناہ فراہم کی‘۔ مزید پڑھیں: سہیل انورسیال کی مہاجروں سے متعلق اشتعال انگیز تقریر ان کا کہنا تھا کہ سندھ میں جن کو پناہ دی گئی ، آج وہ ہی اس کے خلاف باتیں کرتے ہیں۔ انہوں نے ایم کیو ایم کی طرف اشارہ کرتے ہوئے کہا تھا کہ ان کے بھگوڑے لیڈر نے بھارت جاکر پاکستان کے خلاف تقریریں کیں اور ملک کے قیام کو سازش قرار دیا، ایسے تمام لوگ پہلے خود کو پاکستانی اورسندھی تسلیم کریں پھر ہم پر تنقید کریں۔ پی پی رہنما کا کہنا تھا کہ جو یہاں رہ کر کھاتا ہے وہ مہاجر نہیں بلکہ سندھی ہے، اگر کوئی صوبے کو توڑنے یا کالا باغ ڈیم کی بات کرتے گا تو ہم مرنا مرانا اچھی طرح جانتے ہیں۔ بعد ازاں ایم کیو ایم ، پاک سرزمین پارٹی اور تحریک انصاف کے اراکین نے سہیل انور سیال کی تقریر پر مذمت کرتے ہوئے اسے اشتعال انگیز قرار دیا تھا جبکہ متحدہ کے سابق کنونیئر ڈاکٹر فاروق ستار نے معافی کا مطالبہ بھی رکھا تھا۔ یہ بھی پڑھیں: اردوبولنے والوں کےخلاف نہیں، کل جوبیان دیا تھا آج بھی اس پر قائم ہوں،سہیل انورسیال سابق وزیرداخلہ سندھ کے بیان پر سوشل میڈیا صارفین نے بھی احتجاج کیا اور بلاول بھٹو سے نوٹس لینے کا مطالبہ کیا تھا۔ آج سندھ اسمبلی میں ہونے والے اجلاس سے قبل میڈیا سے گفتگو کرتے ہوئے سہیل انور سیال کا کہنا تھا کہ گزشتہ روز دیے گئے اپنے بیان پر قائم ہوں، میں کسی اردو بولنے والے کے خلاف نہیں البتہ جو سندھ توڑنے کی بات کرے گا ہم ہمیشہ سے اُس کے خلاف رہے ہیں۔ اُن کا کہنا تھا کہ کل اُس سوچ کیخلاف بیان دیا تھا جو 12مئی کے پیچھے کھڑی ہے، میری تقریر ایم کیو ایم کے رکن اسمبلی محمد حسین کے بعد کی انہوں نے جو باتیں کیں اُس کا جواب دینا ضروری سمجھتا تھا۔ comments
