<DOCNO>2181880</DOCNO>
<HL>انکم ٹیکس ملازمین کی جانب سے وکلاء پر تشدد کے خلاف لاہوربار کے وکلاء کی ہڑتال اور عدالتی بائیکاٹ . ہزاروں مقدمات کی سماعت متاثر ہوئے ہیں اورسائلین کو شدید مشکلات کا سامنا .</HL>
<AUTHOR>نوائے وقت</AUTHOR>
<DATELINE> Pakistan 2013-04-23 14:58:58+05</DATELINE>
<TEXT>لاہور میں ٹیکس ہاؤس کےملازمین کی جانب سے وکلاء پر تشدد کے خلاف لاہور بار کے وکلاء نے عدالتی بائیکاٹ کیا۔ اور مقدمات کے سلسلےمیں عدالتوں میں پیش نہ ہوئے ۔ وکلاء ہڑتال کے باعث ضلع کچہری، کینٹ کچہری ،ماڈل ٹاون کچہری اور سیشن عدالتوں میں وکلاء کی حاضری خاصی کم رہی۔ وکلاء کے عدالتوں میں پیش نہ ہونے سے سائیلین مارے مارے پھرتے رہے، وکلاء کی عدم حاضری پر انہیں اگلی تاریخیں دے دی گئیں۔ وکلاء ہڑتال کی وجہ سے ہزاروں مقدمات کی سماعت لٹک گئی اور دور دراز سے آئے سائیلین کو شدید مشکلات کا سامنا کرنا پڑا۔</TEXT>
