<DOCNO>285260</DOCNO>
<HL>وسائل کی غیر منصفانہ تقسیم سے معاشرے میں غربت میں اضافہ ہورہا ہے ، نصیر احمد</HL>
<AUTHOR>روزنامہ پاکستان</AUTHOR>
<DATELINE> Pakistan 2017-05-13 04:04:30+05</DATELINE>
<TEXT>لاہور( نمائندہ خصوصی)پاکستان پیپلز پارٹی انسانی حقوق ونگ لاہور کے رہنماء نصیر احمد، شیخ علی سعید، عبدالکریم میو، حمزہ شیخ ، وقاص پرنس، نذیر چوہان ، اختر شاہ، رانا عبدالجبار، رانا محمد منیر، نے کہا کہ معاشرتی نا ہموار یوں اور وسائل کی غیر منصفانہ تقسیم سے معاشرے میں غربت کی لکیر سے نیچے زندگی گزارنے والوں کی تعداد میں دن بدن اضافہ ہو رہا ہے ، پسے ہوئے طبقات پر بالا دست طبقے کے ظلم و ستم بڑھ رہے ہیں جس کی واضح مثال ننکانہ صاحب کے گاؤں مچھر والی کے عرفان کی ہے جس کو کام کرنے کے بعد کھانا مانگے کی پاداش میں مالکن نے اس کا ہاتھ ٹوکے میں دے کر کاٹ دیا ہے انہوں نے کہا کہ صنعتوں کی بندش اور روز گار کے مواقع نہ ہونے سے بھی غریب آدمی تعلیم کی بجائے اپنے بچوں کو مزدور ی پر بھیجنے پر مجبور ہے۔پنجاب میں چائلڈ لیبر ایکٹ پر عمل درآمد نہ ہونے سے ن لیگ کی حکومت نے گھروں فیکٹریوں دوکانوں پر کام کرنے والے بچوں اور بچیوں پر تشددکے ساتھ ساتھ جنسی درندگی میں بھی اضافہ ہوا ہے اور آج تک کسی شخص کو بھی کم سن بچوں کو گھروں پر کام پر رکھنے اور ان پر تشدد کرنے والوں کو سزا نہ ملی ہے حاضر سروس ججوں کے گھروں میں کام کرنے والے بچوں پر تشدد پر ایکشن لینے کی بجائے مک مکا کے ذریعے معاملہ دبا دیا گیا ہے انہوں نے مطالبہ کیا کہ گھروں میں کام کرنے والے بچوں پر تشدد کرنے والوں کے خلاف سخت کاروائی کی جائے ننکانہ صاحب کے عرفان کے ہاتھ کاٹنے والوں کو عبرتناک سزا دی جائے چیف جسٹس صاحب کی سربراہی میں کمیٹی تشکیل د ی جائے تاکہ کوئی بااثراپنا اثر روسوخ استعمال کر کے سزا سے نہ بچ سکے۔ بچوں پر ظلم کرنے والوں کے مقدمات ناقابل صلح قراردیئے جائے ۔</TEXT>
