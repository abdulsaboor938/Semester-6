وہ بالی ووڈ اداکار جن کے ساتھ پُراسرار خوفناک واقعات پیش آئے
ممبئی: بالی ووڈ انڈسٹری کے نامور اداکاروں نے شوٹنگ کے دوران پیش آنے والے پراسرار واقعات پر پہلی بار خاموشی توڑتے ہوئے حقیقت بیان کردی۔ تفصیلات کے مطابق اداکار فلموں میں کچھ مناظر کے لیے پراسرار مقامات پر شوٹنگ کرواتے ہیں، اس دوران بعض اوقات اُن کے ساتھ اکثر حقیقی خوفناک واقعات رونما ہوتے ہیں۔ بالی ووڈ اداکاروں کے نامور فنکاروں نے اپنے ساتھ شوٹنگ کے دوران پیش آنے والے لرزہ خیز واقعات بیان کیے جن میں انہیں پراسرار شے کی موجودگی یا آوازوں کا احساس ہوا۔ بھارتی میڈیا نے فنکاروں کے ساتھ پیش آنے والے حقیقی واقعات کا احوال بیان کیا جو خود اُن فنکاروں اور مداحوں کے لیے پریشان کُن ہے کیونکہ اس طرح کی باتیں میڈیا انڈسٹری میں ابھی تک سامنے نہیں آئیں تھیں۔ مزید پڑھیں: سنگاپور: ہائی وے پر پراسرار مخلوق، ویڈیو وائرل نامور اداکار گوندا کے ساتھ ڈراؤنا واقعہ اُس وقت پیش آیا جب وہ اپنی فلم کی شوٹنگ دور دراز پہاڑی علاقے میں کررہے تھے، اُن کا کہنا تھا کہ ’شوٹنگ کے دوران ہم نے ہوٹل کا کمرہ بُک کیا، ایک روز جب میں بیدار ہوا تو محسوس ہوا کوئی پراسرار عورت نما مخلوق سینے پر بیٹھی ہے‘۔ گوندا کا کہنا تھا کہ ’میری اُس دوران حالت بہت عجیب و غریب ہوگئی تھی اور یہ میری زندگی کے خوفناک ترین واقعے میں سے ایک ہے جسے کبھی فراموش نہیں کرسکتا، آج بھی اگر وہ منظر یاد آجائے تو خوفزدہ ہوجاتا ہوں‘۔ اداکارہ سوہا علی خان نے اپنے ساتھ پیش آنے والے واقعہ سے متعلق کہا کہ ’گیگز آف گوسٹس‘ فلم کی شوٹنگ کے دوران میں اور ساتھی ماہی گل جب پرانی عمارت میں داخل ہوئے تو ہم نے اندر موجود خالی کمروں سے پُراسرار خوفناک آوازیں خود سنیں، آہستہ آہستہ یہ چیخوں میں تبدیل ہوئیں جس کے باعث پوری ٹیم خوفزدہ ہوئی اور ہم وقت ضائع کیے بغیر اُس جگہ سے نکل گئے۔ یہ بھی پڑھیں: اسکول میں دوبارہ پراسرار مخلوق کی موجودگی؟ ویڈیو وائرل اسے بھی دیکھیں: بچی کی گڑیا کے قریب پراسرار روشنی، ویڈیو وائرل باصلاحیت اداکارہ بپاشا باسو نے اپنے ساتھ پیش آنے والے واقعے کی تفصیل سے آگاہ کیا کہ ’میں نوازالدین صدیقی کے ساتھ فلم ’آتما‘ کی شوٹنگ کے لیے موجود تھی تو اس دوران مجھے خاتون کی آواز سنائی دی، وہ گانے گا رہی تھی‘۔ اُن کا کہنا تھا کہ ’گانے کی آواز میرے ساتھ نوازالدین اور کیمرہ مین نے بھی سنی مگر جب ہم نے ریکارڈنگ دوبارہ چلائی تو ایسی کوئی آواز موجود ہی نہیں تھی‘۔ نوازالدین صدیقی نے اپنے واقعے کو بیان کرتے ہوئے بتایا کہ ’ایک سین کی شوٹنگ کے دوران میرے پیچھے دیوار پر فوٹو فریم لگا ہوا تو جو اچانک گر کر چکنا چور ہوا، اُس کمرے میں نہ ہوا تھی اور یہ ایسی کوئی چیز جس کی وجہ سے فریم نیچے گرتا حتیٰ کہ دیوار پر لگی کیل بھی اپنی جگہ پر موجود تھی‘۔ ورن دھون نے بتایا کہ اُن کے ساتھ پرُاسرار واقعہ بیرونِ ملک شوٹنگ کے دوران پیش آیا۔ اُن کا کہنا تھا کہ ’میں ایک ایسے ہوٹل میں قیام پذیر تھا جہاں آنجہانی امریکی اداکار فرینک سنتا بھی رُکی تھیں۔ ادکار کا کہنا تھا کہ ’ایک روز جب رات گئے شوٹنگ کے بعد واپس کمرے میں آیا تو اچانک دروازہ کھلا اور ایسا محسوس ہوا کہ کوئی اندر داخل ہوا اور پھر کمرے میں فرینک کے گنگنانے کی آوازیں بھی آئیں، جس کے بعد میں کمرہ چھوڑ کر باہر بھاگ گیا‘۔ comments
