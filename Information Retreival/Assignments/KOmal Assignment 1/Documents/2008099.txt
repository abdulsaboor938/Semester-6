<DOCNO>2008099</DOCNO>
<HL>سپریم کورٹ: فوجی عدالت سے سزائے موت پانے والوں کی اپیلیں خارج</HL>
<AUTHOR>نوائے وقت</AUTHOR>
<DATELINE> Pakistan 2015-04-02 05:17:37+05</DATELINE>
<TEXT>اسلام آباد (نمائندہ نوائے وقت) سپریم کورٹ نے فوجی عدالت سے سزائے موت پانے والے مجرموں گنر مشتاق اور لانس نائیک مکرم حسین کی اپیلیں خارج کر دیں۔ عدالت نے ہائی کورٹ کا فیصلہ بحال رکھا ہے۔ فوجی عدالتوں نے دونوں افراد کو سزائے موت دی تھی جس کے خلاف انہوں نے ہائی کورٹ اور سپریم کورٹ میں اپیلیں دائرکیں۔ مشتاق اور لانس نائیک مکرم حسین کو ساتھی فوجیوں کو قتل کرنے کے جرم میں فوجی عدالت نے سزائے موت سنائی تھی، ہائیکورٹ نے درخواست ناقابل سماعت قرار دے کر خارج کر دی تھی۔ جسٹس آصف سعید کھوسہ کی سربراہی میں بنچ نے بصیرپور میں 6 بچوں اور خاوند کو زہر دیکر قتل کرنے کے اقدام میں سزائے موت کے مجرموں خاتون اور ایک مرد کی اپیل سماعت کے منظور کرتے ہوئے فریقین کو نوٹس جاری کردئیے ہیں۔ مجرموں کے وکیل نے پولیس کی ناقص تحقیقات اور شواہد کی کمی کو بنیاد بنایا تھا جس سے اتفاق کرتے ہوئے عدالت نے اپیل منظور کی۔</TEXT>
