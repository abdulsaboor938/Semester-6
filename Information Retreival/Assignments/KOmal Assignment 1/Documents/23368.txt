<DOCNO>23368</DOCNO>
<HL>ڈیرہ ،یاسر شہید ایڈوکیٹ کے قاتلوں کی عدم گرفتاری وکلاء کا بائیکاٹ</HL>
<AUTHOR>روزنامہ پاکستان</AUTHOR>
<DATELINE> Pakistan 2018-09-15 05:31:34+05</DATELINE>
<TEXT>ڈیرہ اسماعیل خان ( بیورورپورٹ) یاسر زکریا ایڈوکیٹ شہیدکے قاتلوں کی گرفتاری کے لیے ڈسٹرکٹ بار، ہائی کورٹ باراورممبران بارکونسل کی اپیل پروکلاء کامکمل عدالتی بائیکاٹ اوراحتجاجی ریلی کا انعقاد۔ تفصیلات کے مطابق ڈسٹرکٹ بار ایسوسی ایشن کے صدرجمال عبدالناصر ایڈوکیٹ ، ہائی کورٹ باراورممبران بارکونسل کی اپیل پرقتل ہونے والے یاسر زکریاایڈوکیٹ کے قاتلوں کی فوری گرفتاری کے لیے پورے دن کی وکلاء نے مکمل ہڑتال کی اورکوئی وکیل عدالتوں میں پیش نہیں ہوا اس سلسلے میں ایک احتجاجی ریلی ڈسٹرکٹ بار سے نکالی گئی ۔ آخرمیں وکلاء سے خطاب کرتے ہوئے مقررین نے کہاکہ دوماہ قبل ڈسٹرکٹ بار کے وکیل یاسرزکریاایڈوکیٹ کوفائرنگ کرکے شہید کیاگیا لیکن اس کیس میں پولیس نے کوئی پیش رفت نہیں کی ۔ شہید کے مقدمے میں جے آئی ٹی تشکیل دے کرتفتیش کی جائے اورکیس کی دفعات کودہشتگردی دفعات میں تبدیل کیاجائے ۔انہوں نے کہاکہ اگردس محرم الحرام تک قاتلوں کوبے نقاب یاگرفتارنہ کیاگیاتواپنے احتجاج کا سلسلہ صوبائی سطح تک پھیلادیں گے۔</TEXT>
