<DOCNO>38611</DOCNO>
<HL>توہین آمیز خاکے شائع کرنے کا اعلان بدترین انتہا پسندی ہے،مجاہد عبدالرسول</HL>
<AUTHOR>روزنامہ پاکستان</AUTHOR>
<DATELINE> Pakistan 2018-08-18 03:50:08+05</DATELINE>
<TEXT>لاہور( ایجوکیشن رپورٹر) سنی تحریک کی اپیل پرہالینڈمیں گستاخانہ خاکوں کی نمائش کے خلاف دینی جماعتوں نے یوم احتجاج منایا اورایک لاکھ سے زائد مساجد، مدارس اور خانقاہو ں میں خطباتِ جمعہ کے دوران گستاخانہ خاکوں کی نمائش کے اعلان کے خلاف مذمتی قرار دادیں منظور کی گئیں جبکہ کئی شہروں میں پرامن احتجاجی مظاہرے اور ریلیاں بھی نکالی گئیں، مختلف اجتماعات سے خطاب کرتے ہوئے علامہ مجاہد عبد الرسول خان ، علامہ سرفراز سیالوی ، علامہ ریاض ہزاروی ، علامہ شیر محمد مجتبائی، اور علامہ غلام محی الدین جلالی نے کہاکہ ہالینڈکی فریڈم پارٹی کے سربراہ ملعون گیرٹ وائلڈرزکی جانب سے توہین آمیز خاکے شائع کرنے کا اعلان بد ترین انتہا پسندی ہے ،گستاخانہ خاکوں کی نمائش دنیا کو عالمی جنگ میں جھونکنے کی سازش ہے،عالمی برادری شیطانی نمائش کو رکوانے کیلئے اپنا بھرپور کردار ادا کرے،مذموم اعلان سے پوری دنیا کے ڈیڑھ ارب سے زائدمسلمانوں کے جذبات کو ٹھیس پہنچائی گئی، عیدکے بعددیگر جماعتوں کی مشاورت سے بڑی احتجاجی کال دیں گے،گستاخانہ خاکوں کی نمائش کے خلاف او آئی سی کا ہنگامی اجلاس بلاکرہالینڈکامتفقہ بائیکاٹ کیاجائے،پاکستانی حکومت کی جانب سے ڈش سفیر کودفترخارجہ طلب کرکے محض احتجاج ریکارڈ کراناکافی نہیں بلکہ ہالینڈ کے سفیر کو فوری ملک بدرکرنے کا اعلان کیاجائے،گستاخانہ خاکوں کی نمائش امت مسلمہ کی غیرت کیلئے چیلنج ہے دریں اثناء ورلڈ پاسبان ختم نبوت کے کاکنوں نے بعد نماز جمعہ لاہور مرکز تحفظ ختم نبوت کے باہر وحدت روڈ پر ہالینڈپارلیمنٹ کا گستاخ نمائش کے انعقاد کے اعلان کیخلاف قائد ورلڈ پاسبان علامہ محمد ممتاز اعوان کی قیادت میں ایک بھر پور احتجاجی مظاہرہ کیا اور ہالینڈ کے شرانگیز اقدام کیخلاف زبردست احتجاج کیا اس موقع پر مظاہرین سے خطاب کرتے ہوئے علامہ محمد ممتاز اعوان، احرار رہنما میاں محمد اویس،قاری محمد قاسم بلوچ اورڈاکٹرضیاء الحق قمر نے گستاخ نمائش کیخلاف شدید احتجاج کرتے ہوئے اسے عالمی قوانین کے بھی خلاف ورزی کرار دیا ۔علامہ ممتاز اعوان نے کہاکہ اقوام متحدہ کے انسانی حقوق کے چارٹرڈ کے مطابق کسی بھی مذہب کے ماننے والوں کی مقدس شخصیات کی توہین ناقابل معافی جرم ہے لہذا یواین او اپنے قانون پر عمل کراتے ہوئے اس شیطانی نمائش کو رکوائییوم احتجاج</TEXT>
