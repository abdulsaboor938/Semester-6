<DOCNO>226790</DOCNO>
<HL>ہائیکورٹ نے پنجاب بھر میں خواتین اور بچوں پر تشدد کرنے کے سنگین نوعیت کے مقدمات کی تفصیلات طلب کر لیں</HL>
<AUTHOR>روزنامہ پاکستان</AUTHOR>
<DATELINE> Pakistan 2017-09-08 21:10:39+05</DATELINE>
<TEXT>لاہور(نامہ نگارخصوصی)لاہور ہائیکورٹ نے پنجاب بھر میں خواتین اور بچوں پر تشدد کرنے کے سنگین نوعیت کے مقدمات کی تفصیلات طلب کر لی ہیں۔ یہ کون سا منصوبہ ہے جس کے لئے انٹرویو دبئی میں کئے گئے؟ہائی کورٹ کا صاف پانی کمپنی کے خلاف ڈی جی اینٹی کرپشن کو تحقیقات کا حکم لاہور ہائیکورٹ کی ایڈیشنل رجسٹرار پی ڈی اینڈ آئی ٹی عائشہ رشید کی جانب سے پنجاب بھر کے سینئر سول جج ایڈمن کو بھجوائے گئے مراسلے میں کہا گیا ہے کہ خواتین اور بچوں پر تشدد سے متعلق 31اگست تک زیر التواءاور ان مقدمات کے کئے گئے فیصلوں کا دورانیہ بھی بتایا جائے۔ مراسلے میں مقدمات کی کیٹگریز کو واضح کرتے ہوئے کہا گیا ہے کہ خواتین سے زیادتی، گینگ ریپ، اغوا، جنسی حملوں اور غیرت کے نام پر قتل ہونے والی خواتین کے مقدمات کا ڈیٹا اکٹھا کیا جائے جبکہ خواتین پر قاتلانہ حملوں ، تیزاب پھینکنے ، لڑائی جھگڑے میں شدید زخمی ہونے والی خواتین اور ان پر گھریلو تشدد ، نوکری کے دوران ہراساں کرنے اور دیگر مقدمات کا ڈیٹا ہائیکورٹ کو بھجوایا جائے، مراسلے میں بچوں سے زیادتی ، بچوں کی ولدیت سے انکاری والد کے مقدمات کی تفصیلات ، بچوں کی حوالگی ، ملاقاتوں اور گارڈین نوعیت کے زیر التواءاور نمٹائے گئے مقدمات کی تفصیلات بھی مانگی گئی ہیں جبکہ فیملی ، نان و نفقہ ، خواتین کو وراثتی جائیداد میں حصہ نہ دینے کیخلاف اور خواتین و بچوں کے خلاف اور انکی کی طرف سے تقسیم جائیداد کے لئے زیر التواء اور نمٹائے گئے مقدمات کا ڈیٹا بھی ہائیکورٹ کو بھجوانے کاحکم دیا گیا ہے ۔</TEXT>
