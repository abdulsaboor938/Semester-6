<DOCNO>1929605</DOCNO>
<HL>لاہور میں قتل کے مجرم کی آج پھانسی روکدی گئی، 2 کے وارنٹ جاری</HL>
<AUTHOR>نوائے وقت</AUTHOR>
<DATELINE> Pakistan 2016-02-11 05:35:44+05</DATELINE>
<TEXT>لاہور+ ساہیوال+ ملتان ( اپنے نامہ نگار سے+ نامہ نگار) ڈسٹرکٹ اینڈ سیشن جج نے قتل کے مجرم کو آج دی جانے والی پھانسی پر عملدرآمد روکدیا ہے۔ مجرم آزاد کو جمعرات کو کوٹ لکھپت جیل میں پھانسی دی جانا تھی۔ ڈسٹرکٹ اینڈ سیشن جج نذیر احمدگجانہ نے مدعی کی طرف سے مجرم کو معاف کرنے پر مجرم آزاد کی پھانسی کی سزا پر عملدرآمد روکدیا۔ مجرم آزاد کےخلاف 1997 میں 3 سالہ میمونہ کو قتل کرنے کے الزام میں مقدمہ درج ہوا تھا۔ ایڈیشنل سیشن جج نے مجرم آزاد کو 2001ءمیں پھانسی کی سزا کا حکم سنایا تھا۔۔ علاوہ ازیں ڈسٹرکٹ وسیشن جج نے قتل کے دو مجرموں کے بلیک وارنٹ جاری کردیئے ہیں اور دونوں مجرموں کو 17 فروری کو پھانسی دے دی جائے گی۔ ڈسٹرکٹ و سیشن جج نذیر احمدگجانہ نے مجرموں عبید اور شکار علی کے بلیک وارنٹ جاری کردیئے۔ دونوں مجرموں کو 17 فروری کو کوٹ لکھپت جیل میں تختہ دار پر لٹکایا جائے گا۔ دونوں مجرموں پر شمیم اور طلعت کو قتل کرنے کے الزام میں2001 ءمیں تھانہ شمالی چھا¶نی نے مقدمہ درج کیا تھا۔ ایڈیشنل سیشن جج نے2009ءمیں جرم ثابت ہونے پر دونوں ملزموں کو پھانسی کی سزا سنائی۔ ملتان میں اے پی پی کے مطابق سنٹرل جیل ملتان میں دوہرے قتل کے مجرم کو پھانسی دے دی گئی۔ جیل حکام کے مطابق تھانہ نیوملتان کی حدود میں 1985ءمیں الطاف احمد نے مقدمہ بازی پر فائرنگ کرکے بھرواں مائی اوراس کے بھائی شریف کو قتل کر دیا تھا جس پرعدالت نے اسے موت کی سزا سنائی تھی۔ بدھ کے روز علی الصبح مجرم الطاف احمد کو تختہ دار پر لٹکا دیا گیا۔ ساہیوال کے نامہ نگار کے مطابق سنٹرل جیل ساہیوال میں دوہرے قتل کے مجرم عرفان اعظم ولد اعظم بشیر کو 13فروری کی صبح پھانسی دے دی جائے گی۔ مجرم عرفان اعظم کا 2003ءمیں موضع ہوتہ پاکپتن میں کام کرنے کو لے کر اپنے بھائی جنید اعظم کے ساتھ جھگڑا ہوا اور ملزم نے اپنے ساتھی کی مدد سے رات کو اپنے بھائی جنید اعظم اور بہن مسماة تہمینہ اعظم کو قتل کردیا جس پر پاکپتن کی سیشن کورٹ نے مجرم کو سزائے موت کا حکم سنایا تھا۔ پھانسی</TEXT>
