<DOCNO>400882</DOCNO>
<HL>5ماہ کے دوران غیرت کے نام پر 1100خواتین، 88مرد قتل ہوئے</HL>
<AUTHOR>روزنامہ پاکستان</AUTHOR>
<DATELINE> Pakistan 2016-09-22 03:20:24+05</DATELINE>
<TEXT>لا ہور (ر پو رٹ :شعیب بھٹی )پاکستان میں رواں سال کے5ما ہ کے دورا ن غیرت کے نام پر 1100 خواتین کو قتل کیا گیا جبکہ اس دوران غیرت کے نام پر قتل ہونے والے مردوں کی تعداد 88 ہے۔ذرا ئع کی جا نب سے ملنے والی ر پو رٹ میں بتا یا گیا ہے کہ رواں سال کے 5 ما ہ میں ملک بھر سے 833 خواتین کو اغوا کرنے کے مقدمات رپورٹ کئے گئے اور ان واقعات میں ملوث افراد کے خلاف قانونی کارروائی بہت کم ہوئی ہے۔رپورٹ میں یہ بھی کہا گیا ہے کہ اس عرصے کے دوران 939 خواتین کو بد اخلا قی کا نشانہ بنایا گیا ہے جبکہ 777 خواتین نے خود کشی اور خود سوزی کی کوشش کی۔ر پو رٹ میں کم عمر لڑ کیو ں کے ساتھ بد اخلا قی کے واقعات میں گزشتہ سال کی نسبت سات فیصد اضافہ دیکھنے کو ملا ہے۔ اس رپورٹ کے مطابق ملک بھر میں بد اخلا قی کے 3768 واقعات درج کیے گئے۔بد اخلا قی کا شکار ہونے والوں میں 1974 لڑکیاں اور 1794 لڑکے شامل ہیں۔بد اخلا قی کا شکار ہونے والوں کی عمریں گیارہ سے لے کر پندرہ سال کے درمیان ہیں۔رپورٹ میں اس بات کا بھی ذکر کیا گیا ہے کہ ملک بھرمیں روزانہ کی بنیاد پر دس بچوں کو بد اخلا قی کا نشانہ بنایا جاتا ہے۔دوسری جا نب پنجا ب بالخصوص لا ہور میں غیر ت کے نا م پرقتل کے واقعا ت میں اضا فہ د یکھا گیا ہے ۔ شاد با غ کے علاقہ میں احمد پارک میں شادی نہ ہونے کی رنجش پر بڑے بھائی نے چھوٹے بھائی کا گھر اجاڑ دیا۔ جیٹھ نے آگ لگا کر چھ ماہ کی حاملہ بھاوج کو زندہ جلادیا اور خود موقع سے فرار ہوگیا۔ چند ما ہ قبل فیکٹر ی ایر یا کے علاقہ میں پسند کی شادی کرنے والی 18 سالہ لڑکی کو اپنی ہی ماں کے ہاتھوں جلائے جانے کا واقعہ بھی ہواہے۔ چوہنگ کے علاقہ میں غیرت کے نام پرقتل کی انوکھی واردات سامنے آئی جس میں ملزم نے ا پنی بیوی کواس طرح قتل کیاکہ کسی کوکانوں کان خبرتک نہ ہوسکی۔ ملزم عابد نے بیوی پرسانپ چھوڑدیا۔شاہدر ہ کے علاقہ میں پشاور کی ر ہا ئشی 23سا لہ جمیلہ بی بی کی 3سا ل قبل عز یز خا ن سے شاد ی ہو ئی۔عز یزایک شکی،مزاج تھا اور اپنی بیو ی پر شک کرتا تھا،اس نے جمیلہ کا گلا د با کر اسے قتل کردیا اور موقع سے فرا ر ہو گیا۔ ڈیفنس اے کے علاقہ چو کی سپر ٹاؤن کے علاقہ چرڑ میں شازیہ کو اس کے دوست نے تشدد کے بعد تیز دھار آلے سے گلا کاٹ کر قتل کر دیا تھا۔ملزم نے دورا ن تفتیش انکشاف کیا کہ شازیہ کے کئی افراد کے ساتھ تعلقات تھے ۔</TEXT>
