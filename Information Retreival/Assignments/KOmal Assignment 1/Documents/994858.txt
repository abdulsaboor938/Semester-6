<DOCNO>994858</DOCNO>
<HL>ہائی کورٹ بنچ کیلئے وکلا کی ہڑتال</HL>
<AUTHOR>روزنامہ جنگ</AUTHOR>
<DATELINE> Pakistan 2016-06-05 05:06:00+05</DATELINE>
<TEXT>فیصل آباد،کمالیہ (خصوصی رپورٹر ،نامہ نگار)ہائی کورٹ بنچ کے قیام میں تاخیر کے خلاف ڈسٹرکٹ بار فیصل آباد اورکمالیہ بار کے وکلا نے مکمل ہڑتال کی اور عدالتوں کا بائیکاٹ کیا ۔ وکیلوں کی عدم دستیابی کے باعث سائلین کو مشکلات کا سامنا رہا ۔ڈسٹرکٹ بار ممبران اور رہنما کمالیہ بار سردار عبدالرحمان ڈوگر کا کہنا تھا کہ وکلا برادری میں ہائیکورٹ بنچ کے قیام میں تاخیر پر شدید تشویش پائی جاتی ہے ۔ فیصل آباد سمیت پانچوں ڈویژنوں میں ہائی کورٹ بنچ کا قیام نہ ہو نے سے عوام کو آئینی و جمہوری حق سے محروم رکھا جارہا ہے جس کے لیے جدوجہد جاری رکھیں گے ۔</TEXT>
