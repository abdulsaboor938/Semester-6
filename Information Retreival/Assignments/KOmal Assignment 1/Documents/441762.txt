<DOCNO>441762</DOCNO>
<HL>ایف آئی اے کی کارروائی : چاندنی چوک سے انسانی سمگلر گرفتار ، جعلی پاسپورٹ برآمد</HL>
<AUTHOR>روزنامہ پاکستان</AUTHOR>
<DATELINE> Pakistan 2016-06-28 11:00:35+05</DATELINE>
<TEXT>راولپنڈی (مانیٹرنگ ڈیسک ) ایف آئی اے انسداد سمگلنگ سیل نے کارروائی کرتے ہوئے انسانی سمگلر کو گرفتار کر لیا ۔ جیو نیو زکے مطابق ایف آئی اے کی خصوصی ٹیم نے خفیہ اطلاع پر چاندنی چوک بس سٹاپ پر کارروائی کی جس دوران ایک ملزم کو حراست میں لیا گیا ۔ ذرائع کا کہنا ہے کہ سمگلر کو سادہ لوح افراد کو لوٹتے ہوئے رنگے ہاتھوں گرفتا ر کیا گیا ہے جس سے چار پاسپورٹ ، جعلی دستاویز اور مہریں برآمد ہوئی ہیں جسے گرفتار کر کے تفتیش کیلئے نامعلوم مقام پر منتقل کر دیا گیا ہے ۔</TEXT>
