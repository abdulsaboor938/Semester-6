ہری پور میں گرج چمک کے ساتھ موسلادھار بارش
ہری پور: خیبرپختونخواہ کے ضلع ہری پور میں گرج چمک کے ساتھ ہونے والی موسلادھار بارش سے موسم خوشگوار ہوگیا۔ تفصیلات کے مطابق ہری پور میں گرج چمک کے ساتھ موسلادھار بارش نے موسم سہانا بنا دیا جس کے باعث موسم بھی سرد ہے۔ ہری پور میں ہونے والی بارش کے ساتھ ہی متعدد علاقوں میں بجلی کی فراہمی بھی معطل ہوچکی ہے۔ واضح رہے کہ گذشتہ ہفتے ملکی دارالحکومت، لاہور اور فیصل آباد سمیت پنجاب کے مختلف شہروں میں موسلادھار بارش سے موسم سرد ہوگیا تھا۔ اسلام آباد، لاہور سمیت مختلف شہروں میں موسلادھار بارش، موسم سرد ہوگیا خیال رہے کہ خیبرپختونخوا اور پنجاب کے مختلف شہروں میں دو ماہ قبل باشیں ہوئی تھیں جس کے باعث مختلف علاقوں میں چھتیں گرنے سے پانچ افراد زخمی ہوگئے تھے۔ یاد رہے کہ گذشتہ ماہ پنجاب میں دو روز سے مسلسل جاری رہنے والی طوفانی بارشوں نے تباہی مچادی تھی، مختلف حادثات و واقعات میں 15 افراد جاں بحق اور 50 زخمی ہوئے تھے۔ مذکورہ بارش کے باعث شہر کی کئی اہم شاہراہیں اور گلیاں ندی نالوں کامنظر پیش کررہی تھیں، گھروں میں بھی تین تین فٹ پانی جمع ہوگیا تھا اور نکاسی آب کے مناسب انتظامات نہ ہونے پر شہریوں کو مشکلات کا سامنا کرنا پڑا تھا۔ comments
