<DOCNO>998920</DOCNO>
<HL>تین انسانی سمگلر گرفتار،64پاسپورٹ اورجعلی دستاویزات  برآمد</HL>
<AUTHOR>روزنامہ جنگ</AUTHOR>
<DATELINE> Pakistan 2016-06-11 05:06:00+05</DATELINE>
<TEXT>اسلام آباد(خصوصی نامہ نگار)ایف آئی اے انسداد انسانی سمگلنگ سیل نے راولپنڈی کے مختلف علاقوں میں چھاپے مار کرتین انسانی سمگلروں کو گرفتارکرکے 64 پاسپورٹ،جعلی دستاویزات اورجعلی مہریں برآمد کرلیں۔جمعہ کو ایف آئی اے راولپنڈی نے چاندنی چوک،عمر فاروق پلازہ سے اظہار حسین اور خالق خان کوگرفتار کرکےان کے قبضے سے دس پاسپورٹ اور دیگر جعلی دستاویزات برآمد کرلیں،ملزمان سادہ لوح لوگوں کو دبئی اور سعودیہ بھجوانے کا جانسہ دیکر لاکھوں روپے بٹورتے تھے۔ایف آئی اے کی ٹیم نے سیٹلائٹ پلازہ میں کارروائی کے دوران ساجد اکبر نامی انسانی سمگلر کوگرفتارکر کے 54 پاسپورٹ،جعلی دستاویزات اور دیگر اشیاء برآمدکرلیں،ملزم غیر قانونی طریقے سے لوگوں کو سعودیہ اور دبئی بھجوانے کےدھندے میں ملوث پایاگیا۔ایف آئی اے نے تینوں ملزمان کے خلاف مقدمہ درج کر لیا ۔</TEXT>
