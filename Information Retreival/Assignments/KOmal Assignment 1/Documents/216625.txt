<DOCNO>216625</DOCNO>
<HL>”میں عدالت میں ضرور یہ کام کروں گا۔۔۔“اسحاق ڈار نے احتساب عدالت میں صحت جرم سے انکار کردیا اور ساتھ ہی ایسی بات کہہ دی کہ آپ کو بھی یقین نہ آئے گا</HL>
<AUTHOR>روزنامہ پاکستان</AUTHOR>
<DATELINE> Pakistan 2017-09-27 10:10:05+05</DATELINE>
<TEXT>اسلام آباد (ڈیلی پاکستان آن لائن )احتساب عدالت کی جانب سے وفاقی وزیر خزانہ اسحاق ڈار پر اثاثہ جات کیس میں فرد جرم عائد ہونے پر انہوں نے صحت جرم سے انکار کردیا ۔میڈ یا رپورٹس کے مطابق احتساب عدالت میں اثاثہ جات کیس کی سماعت جاری ہے اس دوران عدالت نے اثاثہ جات کیس میں فرد جرم کے نقات پڑھ کر سنائے ،فرد جرم عائد ہونے کے بعد وفاقی وزیر خزانہ نے الزامات کی صحت سے انکار کردیا ۔ان کا کہنا تھا کہ میں نے کوئی جرم نہیں کیا ،اپنی بے گناہی عدالت میں ثابت کروں گا۔انہوں نے آمدن سے زائد اثاثے بنانے کا الزام غلط قرار دیتے ہوئے کہا کہ میرے اثاثے آمدن سے مطابقت رکھتے ہیں ۔اسحاق ڈار نے مزید کہا کہ وہ احتساب عدالت میں الزامات کا دفاع کریں گے ۔ مزید خبریں :آمدن سے زائد اثاثوں کا الزام، اسحاق ڈار پر فرد جرم عائد ، ملزم کا صحت جرم سے انکار</TEXT>
