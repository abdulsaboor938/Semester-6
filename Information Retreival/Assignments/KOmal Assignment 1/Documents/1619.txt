اسلام آباد، لاہور سمیت مختلف شہروں میں موسلادھار بارش، موسم سرد ہوگیا
اسلام آباد: ملکی دارالحکومت، لاہور اور فیصل آباد سمیت پنجاب کے مختلف شہروں میں موسلادھار بارش سے موسم سرد ہوگیا۔ تفصیلات کے مطابق اسلام آباد سمیت پنجاب کے مختلف شہروں میں موسلادھار بارش ہوئی جس سے موسم سرد اور خوشگوار ہوگیا، جبکہ بالائی علاقوں میں برفباری کا سلسلہ جاری ہے۔ راولپنڈی، لاہور، سیالکوٹ، گوجرانوالہ، فیصل آباد، سرگودھا اور میانوالی سمیت پنجاب کے مختلف شہروں میں موسلادھاربارش ہوئی جس کے باعث شہروں میں ٹھنڈی ہواؤں کا راج ہے۔ دوسری جانب ملک کے بالائی علاقوں میں پہاڑوں پربرفباری کا سلسلہ جاری ہے، لواری ٹاپ نے سفید چادر اوڑھ لی اور سردی کی شدت میں اضافہ ہوگیا۔ پنجاب اور کے پی کے میں شدید بارشیں، سیلابی صورتحال، بند میں شگاف پڑگیا خیال رہے کہ خیبرپختونخوا اور پنجاب کے مختلف شہروں میں دو ماہ قبل باشیں ہوئی تھیں جس کے باعث مختلف علاقوں میں چھتیں گرنے سے پانچ افراد زخمی ہوگئے تھے۔ یاد رہے کہ گذشتہ ماہ پنجاب میں دو روز سے مسلسل جاری رہنے والی طوفانی بارشوں نے تباہی مچادی تھی، مختلف حادثات و واقعات میں 15 افراد جاں بحق اور 50 زخمی ہوئے تھے۔ مذکورہ بارش کے باعث شہر کی کئی اہم شاہراہیں اور گلیاں ندی نالوں کامنظر پیش کررہی تھیں، گھروں میں بھی تین تین فٹ پانی جمع ہوگیا تھا اور نکاسی آب کے مناسب انتظامات نہ ہونے پر شہریوں کو مشکلات کا سامنا کرنا پڑا تھا۔ comments
