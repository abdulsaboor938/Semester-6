<DOCNO>1849260</DOCNO>
<HL>حکومت نے انسداد تمباکو نوشی قوانین پر سختی سے عملدرآمد کا فیصلہ کر لیا</HL>
<AUTHOR>نوائے وقت</AUTHOR>
<DATELINE> Pakistan 2016-11-20 05:47:58+05</DATELINE>
<TEXT>اسلام آباد (این این آئی) حکومت نے انسداد تمباکو نوشی قوانین پر سختی سے عملدرآمد کا فیصلہ کر لیا ہے۔ وزارت قومی صحت نے صوبوں کو مراسلہ ارسال کر دیا ہے جس میں انسداد تمباکو نوشی قوانین پر عملدرآمد سختی سے یقینی بنانے کی ہدایت کی گئی ہے مراسلے میں کہا گیا کہ سگریٹ کی تشہیر میں انسداد تمباکو نوشی قوانین کی خلاف ورزیاں جاری ہیں۔ ٹی وی اور اخبارات میں میں تمباکو اور ٹوبیکو مصنوعات کی تشہیر غیر قانونی ہے جبکہ دکانوں پر سگریٹ کے تشہیری بینرز، پوسٹر آویزاں کرنا، سگریٹ کی تشہیر کیلئے نقد انعامات، تحائف بانٹنا اور آمدن بڑھانے کیلئے کم قیمت سگریٹ کی فروخت بھی انسداد تمباکو نوشی قوانین کی خلاف ورزی ہے۔ مراسلے میں صوبوں کو ان قوانین پر عملدرآمد کو یقینی بنانے کی ہدایت کرتے ہوئے کہا گیا کہ ان کی خلاف ورزی کرنے والوں کے خلاف کریک ڈائون کیا جائے۔</TEXT>
