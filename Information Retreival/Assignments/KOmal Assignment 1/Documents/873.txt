ٹیلنٹ کی تلاش میں کراچی کنگز کا قافلہ بورے والہ پہنچ گیا
لاہور: ٹیلنٹ کی تلاش میں کراچی کنگز کا قافلہ بورے والہ پہنچ گیا، کراچی کنگز ٹیلنٹ ہنٹ پروگرام میں کھلاڑی کی کھوج ہوگی۔ تفصیلات کے مطابق کراچی کنگز ٹیلنٹ ہنٹ میں ملک کے مختلف شہروں سے بچے اور نوجوان کرکٹرز اپنی صلاحیتوں کے جوہر دکھا رہے ہیں۔ کراچی کنگز ٹیلنٹ ہنٹ پروگرام میں آج بُورے والہ میں کھلاڑی کی کھوج کی جائے گی۔ قبل ازیں خانیوال کے شبیر اسٹیڈیم میں بہترین بالرز، فیلڈرز اوربیٹسمین کا امتحان بھی لیا گیا۔ ٹیلنٹ کی تلاش میں کراچی کنگز کا قافلہ ہری پور پہنچ گیا خیال رہے کہ گذشتہ دنوں ٹیلنٹ ہنٹ پروگرام کے ذریعے ہری پور میں باصلاحیت کھلاڑی کی کھوج لگائی گئی تھی۔ ہری پور میں ٹیلنٹ کی تلاش میں بچوں اور نوجوان کرکٹرز کے ٹرائلز کراچی کنگز کے ڈائریکٹر راشد لطیف اور سابق کرکٹر ارشد خان نے لیے تھے۔ کراچی کنگز کا اگلا اسٹاپ ڈیرہ اسماعیل خان ہوگا، جہاں ٹیلنٹ ہنٹ کے سلسلے میں ٹرائلز 21 اکتوبر تک جاری رہیں گے۔ واضح رہے کہ پی ایس ایل کی ٹیم کراچی کنگز نے ٹیلنٹ کو اجاگر کرنے کے لیے پُر عزم ہو کر ’کھلاڑی کی کھوج‘ کا ٹیلنٹ ہنٹ پروگرام کا سوات سے آغاز کیا، دو روز قبل اس کھوج میں کھلاڑیوں کی بڑی تعداد ٹرائلز دینے پہنچ گئی تھی۔ comments
