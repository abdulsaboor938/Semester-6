<DOCNO>1337553</DOCNO>
<HL>محض آگہی پروگرام سے جنسی تشدد کا خاتمہ ممکن نہیں،جماعت اسلامی</HL>
<AUTHOR>روزنامہ جنگ</AUTHOR>
<DATELINE> Pakistan 2018-03-06 05:03:00+05</DATELINE>
<TEXT>کوئٹہ (پ ر) جماعت اسلامی حلقہ خواتین کی مرکزی ڈپٹی جنرل سیکرٹری و سابق ایم پی اے ثمینہ سعید اقلیتی رہنما لبنیٰ فرانسس اسحاق صوبائی ناظمہ شبانہ انجم ضلعی ناظمہ عاصمہ اسد ضلعی سیکرٹری اطلاعات روبینہ علی ودیگر نے بیان میں کہا ہے کہ کم سن بچوں کیساتھ جنسی تشدد کے واقعات میں کوئی خاطر خواہ روک تھام نہیں ہوئی ہے اور اس کے بارے میں آگاہی کیلئے تعلیمی اداروں میں پڑھانے کیلئے نصاب زیر غور ہے لیکن یہ سنگین مسئلے کا حل نہیں ہے کیونکہ ذہنی طور کے ساتھ ساتھ بچوں کا جسمانی طورپر بھی پختہ ہونا لازمی ہےحکومت کو چاہئے کہ وہ پورے ملک میں تمام سرکاری ونجی تعلیمی اداروں میں جماعت اول سے لیکر میٹرک تک بحیثیت سپورٹس مضمون مارشل آرٹ جوڈو کراٹے باکسنگ جمناسٹک ووشو کی تربیت کو لازمی قرار دے تاکہ یہ تربیت حاصل کرکے مستقبل میں درندہ صفت انسانوں کا مقابلہ کرسکیں۔</TEXT>
