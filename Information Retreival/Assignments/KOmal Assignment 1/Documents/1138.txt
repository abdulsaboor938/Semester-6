بادشاہ سلامت کا کلچر ہم نے ختم کردیا ہے: مراد سعید
اسلام آباد: وزیر مملکت برائے مواصلات مراد سعید کا کہنا ہے کہ چوروں اور ڈاکوؤں کو جیل میں نہ ڈالیں تو کیا انہیں ہار پہنائیں؟ بادشاہ سلامت کا کلچر ہم نے ختم کردیا ہے۔ تفصیلات کے مطابق وزیر مملکت برائے مواصلات مراد سعید کا کہنا ہے کہ بادشاہ سلامت کا کلچر ہم نے ختم کردیا ہے، جناب کو فکر تھی کہ دودھ خالص ہونا چاہیئے۔ ’ہم پر تنقید کی جا رہی ہے کہ بھینسیں فروخت کی جارہی ہے‘۔ مراد سعید نے کہا کہ ایم او یو ہوگیا، لوٹا گیا پیسہ برطانیہ سے واپس لائیں گے، پاکستان بدل رہا ہے ابھی مشکل وقت ہے۔ تبدیلی کی جانب جا رہے ہیں، مخلص لیڈر ہے ادارے ٹھیک ہو رہے ہیں۔ انہوں نے کہا کہ ای ٹینڈرنگ کا منصوبہ آخری مراحل میں ہے، ڈھائی کروڑ بچوں کو اسکول میں لائیں گے۔ شاہ خرچیاں ختم کردی ہیں، مجموعی طور پر 219 گاڑیاں فروخت ہوں گی۔ وزیر مملکت کا کہنا تھا کہ پاکستان سے ہر سال 10 ارب ڈالر کالے دھن کو سفید کیا جاتا ہے۔ وزارت مواصلات میں 5 بڑے منصوبوں کے آڈٹ کا حکم دے دیا ہے۔ انہوں نے کہا کہ چوروں اور ڈاکوؤں کو جیل میں نہ ڈالیں تو کیا انہیں ہار پہنائیں؟ ’نئے پاکستان کے خواب کو حقیقت میں بدل رہے ہیں،‘۔ comments
