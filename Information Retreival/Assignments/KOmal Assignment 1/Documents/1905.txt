پی ٹی آئی رہنما محمود الرشید کے بیٹے کے خلاف پولیس اہل کاروں کے اغوا کا مقدمہ درج
لاہور: صوبائی وزیرِ ہاؤسنگ محمود الرشید کے بیٹے کے خلاف پولیس اہل کاروں کو اغوا، تشدد اور لڑائی کی دفعات کے تحت تھانہ غالب مارکیٹ میں مقدمہ درج کر لیا گیا۔ تفصیلات کے مطابق پنجاب کے وزیر برائے ہاؤسنگ و شہری ترقی محمود الرشید کے بیٹے کے خلاف تھانہ غالب مارکیٹ میں پولیس اہل کاروں کے اغوا اور دیگر دفعات کے تحت مقدمہ درج کر لیا گیا۔ الزامات ثابت ہوئے تو وزارت سے مستعفی ہو جاؤں گا: صوبائی وزیرِ ہاؤسنگ مقدمے کے متن کے مطابق میاں حسن نے مبینہ طور پر اہل کاروں کو تشدد کے بعد اغوا کر لیا، ملزمان نے اہل کاروں سے اسلحہ اور وائرلیس چھین کر پھینک دیے۔ ڈی آئی جی انیسٹی گیشن کا کہنا تھا کہ ملزمان کو گرفتار کرنے کی کوشش کی جا رہی ہے۔ اے آر وائی نیوز کے مطابق لاہور کے علاقے غالب مارکیٹ کے قریب پولیس نے دو کار سواروں سے تفتیش کی جن میں ایک لڑکی شامل تھی، بعد ازاں ایک کار سوار نے اپنے دوستوں کو فون کر کے بلوایا جنھوں نے پولیس اہل کاروں پر تشدد کیا اور انھیں اپنے ساتھ لے گئے۔ میاں محمود الرشید نے ہنگامی پریس کانفرنس کرتے ہوئے بیٹے کے خلاف الزامات کو من گھڑت قرار دیا، ان کا کہنا تھا کہ بیٹے کے دوستوں کی ٹی پارٹی تھی، پولیس اہل کاروں نے ان پر تشدد کیا، ایف آئی آر میں گاڑی میرے نام پر ہے جو بیٹے کو دی تھی۔ یہ بھی پڑھیں: پی ٹی آئی رہنما ہنگورو کا ساتھیوں کے ساتھ حیدر آباد میں تھانے پر دھاوا وزیرِ ہاؤسنگ کے مطابق پولیس نے بیٹے سے 50 ہزار روپے کا مطالبہ کیا، علی نے پولیس اہل کاروں کو 2 ہزار روپے دیے، باقی دوست آئے تو 2 پولیس اہل کار بھاگ گئے ایک پکڑ لیا گیا، پولیس اہل کاروں نے معاملہ رفع دفع کرانے کا کہا۔ پولیس نے بیٹے سے 50 ہزار روپے کا مطالبہ کیا، علی نے پولیس اہل کاروں کو 2 ہزار روپے دیے: محمود الرشید انھوں نے مزید کہا کہ پولیس والوں نے معافی مانگی جس پر بیٹا تھانے نہیں گیا، پولیس گردی کے واقعات معمول بن گئے ہیں، پولیس کو معاملے پر سنجیدگی کا مظاہرہ کرنا چاہیے، ہماری طرف سے تفتیش میں مکمل تعاون کیا جائے گا۔ محمود الرشید بیٹے کے خلاف مقدمے پر ردِ عمل دیتے ہوئے کہا کہ بغیر تحقیق اتنی بڑی کہانی بنا کر میری نیک نامی تباہ کی گئی، بیٹے پر الزامات ثابت ہوئے تو وزارت سے مستعفی ہو جاؤں گا۔ comments
