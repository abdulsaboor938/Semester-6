ہم ہمیشہ فلسطین کے ساتھ کھڑے ہیں، ترک صدر طیب اردوان
نیویارک: ترک صدر رجب طیب اردوان نے کہا ہے کہ ہم ہمیشہ فلسطین کے ساتھ کھڑے ہیں، اقوام متحدہ کو سب کے ساتھ مساوی انصاف کرنا چاہئے۔ ان خیالات کا اظہار انہوں نے اقوام متحدہ کی جنرل اسمبلی سے خطاب کرتے ہوئے کیا، ترک صدر نے کہا کہ ترکی 40 لاکھ سے زائد مہاجرین کی میزبانی کررہا ہے، مہاجرین کو بیرونی امداد محدود ہے، ہمیں اس سلسلے میں مزید مدد کی توقع ہے، ترکی مہاجرین کی دیکھ بھال میں 32 بلین خرچ کرچکا ہے۔ مقبوضہ بیت المقدس کی تاریخی اور قانونی حیثیت کی حفاظت کریں گے رجب طیب اردوان نے کہا ہے کہ نسل پرستی اور اسلاموفوبیا پر بات کرنے کی ضرورت ہے، مسائل کو مذاکرات کے ذریعے حل کیا جائے، مہاجرین کی دیکھ بھال کررہے ہیں، اقتصادی پابندیوں کو ہتھیار کی طرح استعمال کیا گیا۔ ترک صدر نے سلامتی کونسل میں اصلاحات کا مطالبہ کرتے ہوئے کہا کہ فتح اللہ گولن کا ادارہ دہشت گردی پھیلانے کا ماسٹر مائنڈ ہے، عالمی برادری فیٹو کے خلاف اقدام کی ضرورت ہے۔ انہوں نے کہا کہ مقبوضہ بیت المقدس کی تاریخی اور قانونی حیثیت کی حفاظت کریں گے، اقوام متحدہ میں اصلاحات کی ضرورت ہے، سلامتی کونسل دنیا کے دیگر علاقوں کے مسائل حل کرنے میں ناکام ہے، سلامتی کونسل صرف ویٹو پاور رکھنے والے ممالک کے مفاد میں کام کرتی ہے۔ ترک صدر نے کہا کہ اقوام متحدہ سے امن اور انسانی فلاح کی امیدیں پوری نہیں ہوسکی ہیں، اقوام متحدہ نے 73 برس میں بہت سے کامیابیاں حاصل کی ہیں۔ comments
