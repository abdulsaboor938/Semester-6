فرانس: بچوں کو کوکا کولا پلانے پر عدالت نے والد کو جیل بھیجا دیا
پیرس : فرانسیسی عدالت نے کم عمر بچوں کو کھانے کے بجائے کوکا کولا پلانے کے جرم میں والد کو تین ماہ قید کی سزا سناتے ہوئے جیل بھیج دیا۔ تفصیلات کے مطابق فرانسیسی عدالت نے بچوں کو کھانے میں خوراک کے بجائے کیک اور سافٹ ڈرنک پلا کر پرورش پر دو بچوں کے باپ کو سزا سناتے ہوئے تین ماہ کے لیے جیل منتقل کر دیا ہے۔ غیر ملکی خبر رساں ادارے کا کہنا تھا کہ فرانس میں بچوں کے حقوق کے لیے کام کرنے والے ادارے نے مذکورہ شخص کے گھر چھپا مارا تو گھر میں ضروری اشیاء بھی موجود نہیں تھیں۔ غیر ملکی میڈیا کا کہنا ہے کہ بچوں کوکا کولا پلا کر پالنے والے شخص کو امدادی رقم دی گئی تھی لیکن اس نے سارے پیسے شراب نوشی میں اڑا دیئے جبکہ اہل خانہ کے پاس کھانے پینے کو بھی کچھ نہیں ہے جس کے باعث متاثرہ خاندان صرف کیک اور سافٹ ڈرنک پر گزرا کررہا ہے۔ ایسوسی ایشن برنچ وکٹم کے 87 سالہ کیرول پیپون کا کہنا تھا کہ بچوں کا والد ان پڑھ ہے اسی لیے اسے مسلسل بچوں کو سافٹ ڈرنک پلانے کے معاملے کی حساسیت کا اندازہ نہیں ہے۔ فرانسیسی پولیس کا کہنا ہے کہ گرفتار شخص اپنے اہلیہ اور بچوں کو تشدد کا نشانہ بھی بناتا تھا۔ مقامی میڈیا کے مطابق بچوں کے حقوق کے لیے کام کرنے والے ادارے کا کہنا تھا کہ مسلسل کوکا کولا پینے کے باعث ایک بچے کے 7 قدرتی دانت بھی گرچکے ہیں جبکہ دوسرے بچے کی عمر اتنی کم کہ وہ ابھی بول بھی نہیں سکتا۔ فرانسیسی خبر رساں ادارے کا کہنا تھا کہ چائلڈ پروٹشن بیورو کے اہلکاروں نے بچوں کو اپنی تحویل میں لے لیا جہاں انہیں خوراک میں گوشت اور سبزیاں فراہم کی جارہی ہیں۔ comments
