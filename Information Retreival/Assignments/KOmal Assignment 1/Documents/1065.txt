ابوظہبی ٹیسٹ، دوسرے روز کا کھیل ختم، پاکستان کی آسٹریلیا کے خلاف 281 رنز کی برتری
ابوظہبی: پاکستان اور آسٹریلیا کے خلاف جاری دوسرے ٹیسٹ میچ کے دوسرے روز گرین شرٹس نے دوسری اننگز میں 2 وکٹ پر 144 رنز بنالیے، قومی ٹیم کو مجموعی طور پر 281 رنز کی برتری حاصل ہوگئی ہے۔ تفصیلات کے مطابق ابوظہبی ٹیسٹ میچ میں قومی ٹیم 282 رنز بنا کر آؤٹ ہوئی جس کے جواب میں کینگروز ٹیم 145 رنز پر ڈھیر ہوگئی، قومی ٹیم نے اپنی دوسری اننگز میں 2 وکٹوں کے نقصان پر 144 رنز بنالیے اور گرین شرٹس کی مجموعی برتری 281 رنز کی ہوگئی۔ دوسری اننگز میں فخر زمان نے 66 رنز کی شاندار اننگز کھیلی جبکہ محمد حفیظ صرف 6 رنز بنا کر پولین لوٹ گئے، اظہر علی 54 اور حارث سہیل 17 رنز کے ساتھ کریز پر موجود ہیں۔ آسٹریلیا کی جانب سے مچل اسٹارک اور نیتھن لائن نے ایک، ایک وکٹ حاصل کی۔ قبل ازیں ابوظہبی ٹیسٹ کے دوسرے دن آسٹریلوی ٹیم کے کھلاڑی ایرون فنچ اور شان مارش نے 20 کے مجموعی اسکور سے اننگز کا آغاز کیا۔ Day 2: Stumps – Pakistan: 144/2 (44.0 ov). Pakistan lead by 281 runs. More: https://t.co/Fsp3HhibiB #PAKvAUS pic.twitter.com/LKBeR3kPoD — PCB Official (@TheRealPCB) October 17, 2018  آسٹریلوی کھلاڑیوں نے ٹیم کا مجموعی اسکور 43 تک پہنچایا تو شان مارش محمد عباس کی گیند پر 3 رنز بنا کر آؤٹ ہوئے۔ پاکستان کی جانب سے شاندار باؤلنگ کا مظاہرہ کرتے ہوئے محمد عباس نے 5 ، بلال آصف نے 3 اور یاسر شاہ نے ایک وکٹ حاصل کی ٹریوس ہیڈ 14 اور مچل مارش 13 رنز ہی بناسکے۔ آسٹریلیا نے2 وکٹوں کے نقصان پر20 رنز بنا لیے یاد رہے کہ گزشتہ روز پاکستان کی پوری ٹیم 282 رنز بنا کر پویلین لوٹ گئی تھی جس کے بعد آسٹریلوی ٹیم نے 2 وکٹوں پر 20 رنز بنائے تھے۔ آسٹریلیا کا شان دار کم بیک، سنسنی خیز مقابلے کے بعد دبئی ٹیسٹ ڈرا واضح رہے کہ 2 میچز پرمشتمل سیریز کے پہلے ٹیسٹ میچ میں آسٹریلوی بلے باز عثمان خواجہ کی شاندار بیٹنگ کی بدولت میچ ڈرا ہوگیا تھا۔ comments
