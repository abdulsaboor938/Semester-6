<DOCNO>2467775</DOCNO>
<HL>تنخواہوں میں پندرہ فیصد، پنشن میں پندرہ سے بیس فیصد اضافے کا اعلان،کم تنخواہ دار ملازمین کیلئے چاروں صوبائی دارالخلافوں اور اسلام آباد میں 37ہزار نئے اپارٹمنٹس کی تعمیر، خوراک، تیل، بجلی اور کیمیائی کھاد کے لئے ایک کھرب گیارہ ارب روپے کی سبسڈی، کم آمدن والوں کیلئے بیت المال میں ساڑھے سات ارب روپے مختص کر نے کی تجاویز ، امپورٹڈ گاڑیوں پر کیپٹل ویلیو ٹیکس ختم اور مقامی گاڑیوں کا ود ہولڈنگ ٹیکس کی شرح پانچ فیصد کر نے،پرانی گاڑیوں کی درآمد پر پانچ سال کی شرط کم کر کے تین سال کر نے،84.5 ارب روپے کی لاگت سے نیلم جہلم پروجیکٹ شروع کرنے کا اعلان، یوٹیلٹی سٹورز پر دالیں، چائے اورچینی مارکیٹ سے کم قیمت پر دستیاب ہو نگی، عمر ایوب کی بجٹ تقریر</HL>
<AUTHOR>اردو پوائنٹ</AUTHOR>
<DATELINE> Pakistan 2007-06-09 21:53:00+05</DATELINE>
<TEXT>اسلام آباد (اُردو پوائنٹ اخبار تازہ ترین۔9جون۔2007ء ) حکومت نے آئندہ مالی سال کے بجٹ میں سرکاری ملازمین کی تنخواہوں میں پندرہ فیصد جبکہ ریٹائرڈ ملازمین کی پنشنز میں پندرہ سے بیس فیصد اضافے کا اعلان کیا ہے مالی سال 2007-08کے بجٹ میں غیر ہنر مند کارکن کے لئے کم از کم ماہانہ تنخواہ کی حد چار ہزار روپے سے بڑھا کر 46سو روپے کر نے، کم تنخواہ دار ملازمین کو مالکانہ حقوق کی بنیاد پر چاروں صوبائی دارالخلافوں اور اسلام آباد میں 37ہزار نئے اپارٹمنٹس شروع کر نے، خوراک، تیل، بجلی اور کیمیائی کھاد کے لئے ایک کھرب گیارہ ارب روپے کی سبسڈی دینے، کم آمدن والے لوگوں کے لئے پاکستان بیت المال میں ساڑھے سات ارب روپے مختص کر نے کی تجاویز پیش کی گئی ہیں، امپورٹڈ گاڑیوں پر کیپٹل ویلیو ٹیکس ختم کر نے اور مقامی گاڑیوں کا ود ہولڈنگ ٹیکس کی شرح پانچ فیصد کر نے،پرانی گاڑیوں کی در آمد پر پانچ سال کی شرط کم کر کے تین سال کر نے کے اقدامات بھی تجویز کئے گئے ہیں اور84.5 ارب روپے کی لاگت سے نیلم جہلم پروجیکٹ شروع کر نے کا اعلان کیا گیا ہے، یوٹیلٹی سٹورز پر دالیں، چائے اورچینی مارکیٹ سے کم قیمت پر دستیاب ہو نگی ۔ () وزیر مملکت برائے خزانہ عمر ایوب خان نے قومی اسمبلی میں ہفتہ کی شام بجٹ پیش کرتے ہوئے کہاکہ میں آپ کا بہت ممنون ہو ں کہ آپ نے مجھے تاریخی حوالے سے کسی جمہوری حکومت کا پہلی بار پانچواں بجٹ پیش کر نے کی عزت بخشی، پاکستان میں پہلی مرتبہ کسی جمہوری حکومت کو پانچ سال پورے کر نے کا موقع ملا یہ اعزاز پاکستان کی خالق جماعت مسلم لیگ اور اس کے اتحادیوں کے حصے میں آیا مسلم لیگ ہی نے ہر نازک موڑ پر بر صغیر میں مسلمانوں کی رہنمائی کی ۔ میرے دل میں معاشی دہشت گردوں کے بارے میں کوئی نرم گوشہ نہیں جن کا مقصد پورے معاشرے کو موت کی کھائی میں دھکینا ہو ہمارے بزرگوں نے دو ٹوک الفاظ میں کہا ہے جہاں کچھ لوگوں کے پاس ضرورت سے بہت زیادہ ہوگا وہاں بے شمار لوگوں کے پاس ضرورت سے بہت کم رہ جائے گا ہم ایسا نہیں ہونے دیں گے اپنے لئے سخت الفاظ سننا اگر نا مناسب سمجھتے ہیں تو انہیں بھ اس سے اجتناب کر نا چاہیے ہم آج خو شحالی کی جوفصل بو رہے ہیں ہمارے مخالفین اس کے جوان اور پھل دار ہونے کے تصور سے ڈرتے ہیں مگر قوم کا مقدر ترقی اور خوشحالی ہے قوموں کی تاریخ میں نازک اورمشکل دور آتے ہی رہتے ہیں مگر جو قومین ان کا حوصلے ہمت اور جوانمردی سے مقابلہ کرتی ہے وہی سرخرو رہتی ہے موجودہ حکومت کے آنے سے قبل 1999ء میں ہم دنیا سے کٹ چکے تھے اوردر حقیقت ڈیفالٹ کر چکے تھے اللہ تعالیٰ کے فضل و کرم سے ہماری حکومت نے گزشتہ پانچ سالوں میں یہ ثابت کر دیا ہے کہ وہ مسلم لیگ ہی ہے جس نے اس ملک کو حاصل کیا وہی اس کا انتظام بھی نہایت احسن طریقے سے چلانے کی اہلیت رکھتی ہے اس بجٹ کی تیاری کے لئے ہم نے ہر قدم پر قومی رہنماؤں قومی نمائندوں اور مختلف شعبوں کے ماہرین سے مشورہ کیا تاکہ جہاں تک ہو سکے پوری قوم اس میں شریک اور بجٹ اجتماعی قومی فکر کی عکاسی کر سکے ہمیں اس بجٹ کو عوام کی فلاح کے لئے مختص کر نے کے لئے جناب صدر پاکستان جنرل پرویز مشرف کی رہنمائی بھی ملتی رہیں جن کو ہر قدم پر پیش نظر رکھا گیا آٹھ اکتوبر 2005ء کو آنے والے زلزلہ کی تباہ کاریوں نے گھروں ہسپتالوں،سڑکوں، عبادت گاہوں کو تو صفحہ ہستی سے مٹا دیا مگر وہ ہمارے حوصلوں کو متزلزل نہ کر سکا یہ ایک چیلنج تھا جسے پوری قوم نے قبول کیا اور اللہ تعالی نے ہمیں سرخرو کیا یقینا اس سانحہ میں شہداء کا کوئی نعم البدل نہیں مگر جو لوگ بچ گئے ا ن کے زخمو ں پرمرہم رکھنا ہم پر واجب تھا ساری دنیا نے دیکھا کہ پاکستانی قوم نے اپنا مذہبی اور تاریخی کر دار ادا کیا ان علاقوں میں جہاں بستیاں مسمار اور بے گور و کفن لاشیں بکھری پڑی تھیں آج ہنستے بستے آباد گھر اور لہلہاتی فصلیں قوم کے حوصلوں اور ہمت کی داد دتی ہیں حکومت 66 ارب روپے مکانات کی مد میں اور 40ارب روپے جاں بحق اورزخمی ہو نے والوں کو دے چکی ہے جو کچھ حکومت تعمیر کررہی ہے بلڈ بیٹر کے تحت تعمیر کررہی ہے اور زلزلہ کے بعدکوئی شخص بھی بھوک یا سردی کی وجہ سے فوت نہیں ہوا گزشتہ مالی سال میں سکولوں کالجوں اورہسپتالوں کی پندرہ سو عمارات بنائی گئی تھیں جبکہ اس سال مزید پچیس سو ادارے بنائے جائیں گے جبکہ آئندہ سال کے لئے 1.5ارب روپے زراعت اورلائیو سٹاک پر خرچ کر نے کی منظوری دے گئی ہے جس کا مقصد عوام کی خوشحالی اور انہیں اپنے پاؤں پر کھڑا کر نا ہے صرف یہی نہیں ہمیں اپنے جغرافیائی حالات کی وجہ سے ایک ایک قدم پھونک پھونک کر رکھنا پڑا، ورنہ ہارے بد خواہ ہمیں اتنی بلندی سے گراتے کہ ہماری نسلوں کو اس کا خمیازہ بھگتنا پڑتا مگر ان کا یہ خواب شرمندہ تعبیر نہ ہو سکا ہم نے استحصالی نظام اور بد عنوانی کے خاتمے اور ناجائز اختیارات کا تدارک کر نے کے ساتھ ساتھ پاکستان کے بجٹ کوالیٹ کلاس کے چنگل سے نکال کر غریب کی فلاح و بہبود کا بجٹ بنا دیا گزشتہ چند سالوں سے بین الاقوامی منڈی تیل کی قیمتوں میں اضافے سے ہمیں ایک نئے چیلنج کا سامنا تھا مگر غریب عوام کو ریلیف دینے کے لئے ڈیزل، مٹی کے تیل اشیائے خوردو نوش بجلی اور کھادوں پر حکومت کی جانب سے ایک سو گیارہ ارب روپوں کی ریلیف دی جارہی ہے جس کی وجہ سے قیمتوں میں تواز قائم رہا حکومت نے عوام کو ریلیف دینے کا تہیہ کر رکھا ہے عوام کو مہنگائی کے رحم و کرم پر نہیں چھوڑا جائے گا بلکہ حکومت ان کے شانہ بشانہ کھڑی ہوگی ۔ وزیر مملکت برائے خزانہ عمر ایوب نے کہاکہ میں یہاں یہ اعلان کرنے میں خوشی محسوس کرتا ہوں کہ ہماری معیشت کے جی ڈی پی کا سالانہ گروتھ ریٹ 7.02فیصد رہا ہم نے قوم سے وعدہ کیا تھا کہ معیشت میں ترقی سات فیصد رہے گی جسے ہم نے کر دکھایا ہم نے قوم سے وعدہ کیا تھا کہ زراعت میں ترقی پانچ فیصد رہے گی جسے اللہ تعالیٰ نے پورا کیا ہم نے تہیہ کیا تھا کہ صنعتی شعبے میں 8.8فیصد اضافہ کریں گے جسے ہم نے پورا کر دکھایا ہم نے سروس کے شعبے میں آٹھ فیصد اضافہ کر نے کا تہیہ کیا تھا جسے پورا کر دکھایا ہم بین الاقوامی منڈی میں بڑھتی ہوئی تیل کی قیمتوں کے بر خلاف اپنے عوام کے لئے ڈھال بنے تیل کی اضافی قیمتوں کو اپنے عوام پر منتقل نہیں ہونے دیا ہم نے وعدہ کیا تھا کہ ملک میں ساز گار ماحول کی فضا پیدا کریں گے جس سے لوگوں کو روز گار ملے گا ہمار ی انہی پالیسیوں کے تحت گزشتہ پانچ سال میں ایک کروڑ سے زائد افراد کو روز گار کے مواقع ملے ہم نے وعدہ کیا تھا کہ ملک میں سر مایہ کاری کے لئے بہتر ماحول رفاہم کیا جائے گا جسے ہم نے پورا کر دکھایا اور گزشتہ جولائی سے اپریل تک صرف دس ماہ کے دور ان ملک میں چھ ارب ڈالر کی غیر ملکی سر مایہ کاری ہوئی ہماری ترقی بیرونی سر مایہ کاروں کو یہاں سر مایہ کاری کر نے پر مجبور کررہی ہے آخر کیا وجہ ہے کہ ہمارے مخالفین کو یہ ترقی نظر نہیں آرہی ؟ انہوں نے کہاکہ قائد کے ویژن کے مطابق ملک کو چلانے کیلئے ضروری ہے کہ اس کی معیشت مضبوط ہو اور جمہوری کلچر نہ صرف فروخ پائے بلکہ مستحکم ہو اس کے لئے پالیسیوں میں تسلسل اور یکسوئی کی ضرورت ہے اور یہ سب اسی وقت ممکن ہے جب لوگ خوشحال ہو ں انہیں اپنے قومی اداروں پر اعتماد ہو پارلیمنٹ کی بالادستی شک و شبہ سے بالا تر ہو اقلیت اکثریت کو یر غمال نہ بنا سکے اور ہر کو ئی اپنے مینڈیٹ کے مطابق کررہے ہیں عمر ایوب نے کہاکہ ہماری حکومت عوام سے کئے گئے وعدوں پر قائم ہے معاشی ترقی کے ثمرات عوام تک پہنچایا عوامی فلاحی پروگرام کو فروغ دینا تعلیم، صحت انصاف سیوریج صنفی مساوات اور پینے کے صاف پانی کی فراہمی ہماری اولین ترجیحات میں شامل ہیں انہوں نے کہاکہ ہماری حکومت نے غربت کے خاتمے اور آمدن میں اضافے کے لئے متعدد اقدامات ہیں جن سے بالخصوص دیہی علاقوں کی غربت میں بڑی حد تک کمی آئی ہے حکومت کی طرف سے غربت کے خاتمے اور روز گار کے مواقع فراہم کر نے کے منصوبوں کے لئے وسیع پیمانے پر مختص کئے گئے فنڈز کی وجہ سے غربت کی شرح جو 2001 میں 34.5فیصد تھی کم ہو کر 2005ء میں 23.9 فیصد رہ گئی اس طرح ایک کرڑو ستائیس لاکھ لوگ غربت کی حد سے نکل گئے ہم نے ملک سے غربت کزید کم کر نے کا تہیہ کر رکھا ہے مستقبل میں قائم ہونے والے منصوبوں سے مزید نو جوا نوں کو روز گار ملے گا ہم نے گزشتہ چانچ سالوں میں 1441 ارب روپے کی رقم غربت کم کر نے اور روز گار کے مواقع پیدا کر نے کے لئے خرچ کی ۔ جس کا موازنہ گزشتہ تمام حکومتوں سے کیا جائے گا تو ہماری حکومت لائق تحسین قرار پائے گی ۔ انہوں نے کہاکہ اللہ تعالیٰ کے فضل و کرم سے میں جس بجٹ کا اعلان کررہا ہوں وہ مجموعی طورپر 1874ارب روپے سے زائد کا ہے اس میں مرکزی حکومت کے اخراجات کا تخمینہ 1353 ارب روپے ہے عوام کی فلاح و بہو د کے لئے ۔پاکستان کی تاریخ میں اس سے بڑا ریکارڈ بجٹ کبھی پیش نہیں کیا گیا ، جو معیشت کی دن دگنی رات چوگنی ترقی کا منہ بولتا ثبوت ہے ، اتنے اخراجات کا تخمینہ اس لئے ممکن ہوا کہ ہماری ریونیو کلکشن خصوصی طورپر سی بی آر کی ریونیوکولیکشن 1,025 ارب روپے سے تجاوز کر جائے گی ، اس کو مدنظر رکھتے ہوئے مالیاتی سال 2007-08ء کیلئے ریونیو کولیکشن کا ٹارگٹ 1,475 (ایک ہزار چار سو پچھتر) ارب روپے مقرر کیا گیا ہے ، اس طرح مجموعی طورپر خسارے کا اندازہ 398 ( تین سو اٹھانوے) ارب روپے ہے جو کہ جی ڈی پی کا چار فیصد ہے ، 2006-07ء میں ہمارے بجٹ کاخسارے جی ڈی پی کا 4.2 فیصد تھا جو کہ ہمارے ہدف کے مطابق رہا ، جبکہ تیل کی اضافی قیمتیں اور زلزلے کے اخراجات بھی ہمیں برداشت کرنا پڑے ، یہ کام اتنا آسان نہ تھا اور نہ ہی ہمارے پاس کوئی جادو کی چھڑی تھی بلکہ اس میں اللہ تعالی کا فضل وکرم ، صدر پاکستان کی رہنمائی ، وزیر اعظم پاکستان کی دور اندیشی ، حکومتی مشینری کی دن رات محنت اور قوم کی دعاؤں کا نتیجہ تھا کہ ہم سرخرو ہوئے ۔ اس بجٹ میں پی ایس ڈی پی کی مد میں 520 ارب روپے عوام کی فلاح وبہبود اور ترقی پر خرچ کرنے کا فیصلہ کیا گیا ہے اس پی ایس ڈی پی میں کثیر رقم رکھی گئی ہے جس کی پاکستان کی تاریخ میں کوئی مثال نہیں ملتی یہ ایک ریکارڈ ہے ۔ اس میں 52 فیصد انفراسٹرکچر کی تعمیر اور 48 فیصد لوگوں کی فلاح وبہبود اور سوشل سیکٹر کو بہتر بنانے کیلئے خرچ ہوگی ؟ عوام کی فلاح وبہبود کیلئے خرچ ہوگی اگر اس رقم کا موازنہ گزشتہ حکومتوں سے کیا جائے تو ان ادوار کی رقوم موجودہ رقم کا اٹھارہ فیصد بھی نہیں بنتی ۔ یہاں یہ سوال پیدا ہوتا تھا اس وقت جیبیں نہ بھری جاتیں تو عوام کا کچ فائدہ ہو ہی جاتا ، مگر افسوس جو رقم انہوں نے خرچ کی وہ اونٹ کے منہ میں زیرے کے برابر تھی کہاں ہمارے دور کا 520 ارب روپے کا پی ایس ڈی پی اور کہاں ان کے دور کا 96 روپے کا پی ایس ڈی پی فرق صاف ظاہر ہے اور یہی نہیں ہم نے جو رقم 2006-07پی ایس ڈی پی میں مختص کی وہ انشاء اللہ 96 فیصد لوگوں کی فلاح وبہبود کیلئے خرچ بھی ہو جائے گی ۔ یہ اس بات کی دلیل ہے کہ ماضی کے برعکس یہ حکومت جو وعدے عوام سے کرتی ہے وہ پورے کرتی ہے ۔ پچھلے ادوار میں پی ایس ڈی پی کے کم ہونے کی وجہ گزشتہ حکومتوں کی ناقص پالیسیاں اور بد عملیاں تھیں جس نے پاکستان کی عوام کو گروی رکھ دیا تھا بلکہ درحقیقت ملک ڈی فالٹ کر چکا تھا عوام پوچھنا چاہتی ہے کہ یہ زیادتی پچھلے ادوار میں ہمارے ساتھ کیوں ہوئی ؟ عوام کا مطالبہ ہے کہ خدا را ہمیں اس تاریکی کے دور میں پھر نہ دھکیلا جائے اللہ تعالی کے فضل وکرم سے آج ہم نہ صرف سر اٹھا کرچلنے کے قابل ہیں بلکہ اپنے بھائیوں کی مدد بھی کررہے ہیں ۔ انہوں نے کہا کہ پاکستان ایک وفاق ہے جس کی اکائیاں چار صوبے ہیں اور وفاق کا استحکام صوبوں کی ترقی اور فلاح وبہبود میں ہے ۔ صوبائی وزراء اعلی اور وزرا خزانہ کی جانب سے این ایف سی ایوارڈ کی ترمیم کے اعلان کیلئے صدر مملکت کو دیئے جانے والے اختیار کی بنیاد پر ڈی ویزیبل پول سے 45 فیصد حصہ صوبوں کو منتقل کیا جاچکا ہے رواں مال سال میں 2006-07ء میں 418.7 ارب روپے صووبں کو منتقل کئے گئے ہیں اور آئندہ مالی سال 2007-08ء میں 497.2 ارب روپیہ صوبوں کو منتقل کیا جائے گا جو کل رقم کا چھیالیس فیصد ہوگا ، صدر پاکستان کی ہدایت کے مطابق ڈی ویژبل پول سے حاصل شدہ رقوم کی ادائیگی 2010-11 تک 46.25 فیصد ہو جائے گی اور سب وینشن کو ملا کر صوبوں کو کل رقوم کا پچاس فیصد حصہ منتقل کیا جائے ۔ گا یہ صوبوں کے ساتھ وسائل کی تقسیم کا ایک سنہری دور ہوگا اور وفاق کی جانب سے تمام صوبوں کے ساتھ منصفانہ رویے کا مظہر ہوگا ، گزشتہ حکومتیں صوبوں کو ان کا حق کیوں نہیں دیتی تھیں ؟ یہ ہماری حکومت ہے جس نے صوبوں کو خطیر رقم دی ۔انہوں نے کہا کہ قومی قیادت ہی قوم کی راہ کا تعین کرتی ہے اگر قیادت درست ہو اور اس کا ویژن صحیح ہو تو قوم کی تقدیر بدل سکتی ہے اور اگر اس کی سوچ ، اپنا گھر بھرنے تک محدود ہو تو قوم دلدل میں پھنس جاتی ہے جس کا خمیازہ آئندہ نسلوں کو بھگتنا پڑتا ہے ۔ ہماری حالیہ تاریخ میں ایسی حکومتیں برسر اقتدار رہیں جنہوں نے قرضے حاصل کرنے کے بعد ان کے بے جا استعمال سے ہمارا مستقبل رہن رکھ دیا ۔ انہوں نے کہا کہ میں نے پچھلے بجٹ میں بھی موجودہ پارلیمنٹ کو خراج تحسین پیش کیا تھا جس نے ڈیبٹ لیمیٹیشن ایکٹ اور مالیاتی ذمہ داری کو متفقہ طورپر پاس کیا ۔ یہ وہ قانون ہے جس نے پاکستان کی معاشی ترقی کیلئے ایک بنیاد فراہم کی اور دنیا کو ہم پر اعتماد کرنے کا موقع ملا اس قانون کی تخلیق کا سہرا وزیر اعظم پاکستان جناب شوکت عزیز کے سر جاتا ہے ، یہ وہ قانون ہے جس نے انتظامیہ کو اس ایوان کے سامنے جوابدہ بنا دیا کہ وہ آپ سے پوچھے بغیر جی ڈی پی کے ساٹھ فیصد سے زیادہ قرض حاصل نہ کرسکے اور اگر اس کی ضرورت ہو تو حکومت کو آپ سے اس کی اجازت لینا ہوگی اور آپ کے سامنے اپنی ضرورت کے لئے تمام حقائق بیان کرنے ہوں گے ۔ میں یہ اعلان کرتے ہوئے خوشی محسوس کرتا ہوں کہ کل قرضوں کا ڈیبٹ ٹو جی ڈی پی کا تناسب ترپن فیصد تک لے آئے ہیں جبکہ ہمارا ہدف 2009ء تک ساٹھ فیصد تک تھا ، ہم نے جو قرضے حاصل کئے وہ پاکستان کی تعمیر وترقی کیلئے ضروری تھے ۔انہوں نے کہا کہ ہم نے بین الاقوامی مارکیٹ میں دس سالہ یورو بانڈ جاری کیا جس کی طلب ساڑھے سات گنا سے بھی زیادہ تھی ہم نے اس بونڈ کے ذریعے 750 ملین ڈالر لئے ، جبکہ اس کی شرح منافع گزشتہ ادوار کے بونڈ سے بھی کم تھا ، اس حکومت نے پچھلے سال دس اور تیس سال کی مدت کیلئے بین الاقوامی مارکیٹ میں اپنے بونڈ جاری کئے ، جنہیں مقبولیت حاصل ہوئی جو ہماری اقتصادی پالیسیوں پر غیر ملکی سرمایہ کاروں کا اعتماد ہے ، اس سے قبل پاکستان میں دو سے تین سال کیلئے بھی سرمایہ کاری نہیں کرنا چاہتا تھا مگر وہی آج سے دس سے تیس سال تک سرمایہ کاری کرنے کیلئے بے تاب ہیں ، 30 سال کیلئے سرمایہ کاری کوئی بچوں کا کھیل نہیں بلکہ ایک نسل کے جوان ہونے تک کی سرمایہ کاری ہے گزشتہ ادوار میں تیس سال کیا ہمیں تیس دن کیلئے کوئی قرضہ دینے کیلئے تیار نہیں ہوتا تھا ۔ کل اور آج میں یہ فرق کیوں ہے ؟ فرق صرف نیتوں ، پالیسیوں اور بہتر حکمرانی کا ہے ، ہماری معیشت کمزور تھی اور بین الاقوامی دنیا میں لوگ اس حقیقت سے بخوبی آگاہ تھے وہ دن ہمارے لئے شرمندگی کے دن تھے کون اپنا پیسہ ڈوبتی ہوئی معیشت میں لگانا چاہتا ہے آج وہی بین الاقوامی دنیا پاکستان ہی کے بونڈ کے طلب گار ہے ۔ آج ان کو معلوم ہے کہ پاکستان کی معیشت مضبوط اور پائیدار ہے اور لوگ خوشحال ہیں آج ہم اپنا سر فخر سے بلند کر کے دنیا میں جاتے ہیں ۔ جو رقم ہم نے حاصل کی ہے اس کی ایک ایک پائی پاکستان اور پاکستان کے عوام کی فلاح وبہبود پر خرچ کی جائے گی اور اسے یقینی بنایا جائے گا کہ یہ خطیر رقم کسی کی جیب میں نہ جائے ۔انہوں نے کہا کہ کیا پاکستان کی معاشی ترقی اور خوشحالی کا منہ بولتا ثبوت نہیں کہ ساری دنیا نہ صرف ہماری ترقی کا اقرار کررہی ہے بلکہ اس میں سرمایہ کاری کرنے کیلئے بھی بے تاب ہے ۔ اللہ تعالی کے فضل وکرم سے موجودہ حکومت کی نیک نیتی ایمانداری اور لگن سے پاکستان دنیا میں ابھرتا ہوا خوشحال ملک بن چکا ہے مگر ایک مخصوص اقلیت اس ترقی اور روشنی کا ادراک کرنے سے قاصر ہے اور اس قومی ترقی کو تسلیم کرنے سے انکاری ہے۔انہوں نے کہا کہ یہاں یہ ذکر بھی بے جا نہ ہوگا کہ 1996ء سے 99ء کے درمیان اس وقت کی حکومت نے قومی بچت کی سکیموں کا منافع اس حد تک بڑھا دیا کہ ہم اسے آج تک بھگت رہے ہیں وہ اس منافع کو اٹھارہ فیصد کی غیر منطقی حد تک لے گئے اور آج حکومت کو 2007-08ء میں 163 ارب روپے ادا کرنے پڑ رہے ہیں اس وقت کا لیا ہوا یہ قرضہ آج ہمیں چار گنا سے بھی زیادہ دینا پڑ رہا ہے ، جو قوم پر ایک بوجھ ہے اس وقت کے حکمرانوں نے غلط معاشی پالیسیوں سے قوم کو ایسے دوراہے پر لا کھڑا کر دیا ، کہ ہم بند گلی میں پہنچ گئے ۔ انہوں نے ایسے مہنگے قرضے لے کر اس حقیقت کو چھپانے کی کوشش کی کہ ملک دیوالیہ تھا ۔ اس کے برعکس موجودہ قیادت نے اس بھاری قرضے کو ادا کرنے کے ساتھ ساتھ قوم کو ترقی کی راہ پر بھی گامزن کردیا ۔ اگر وہ مستقبل کی سوچ رکھتے تو ان قرضوں سے بچنے والی رقم ، قوم کی مزید فلاح وبہبود اور دن دگنی رات چوگنی ترقی پر استعمال کرتے مگر وہ یہ نہیں کرنا چاہتے تھے ، ان کی حماقتوں کے برعکس موجودہ قیادت نے ایسی پالیسیاں اپنائیں کہ آج قوم کیلئے ترقی کے تمام راستے کھلے ہیں ۔ انہوں نے کہا کہ غیرت مند قوم کیلئے ناقابل تسخیر دفاع ناگزیر ہوتا ہے اور ہماری قوم کو دفاع پاکستان کیلئے جو بھی قربانی دینا پڑی دے گی ۔ آج پاکستان کی آزاد خارجہ پالیسی اور اقتصادی ترقی کی بنیادی وجہ ملک کی جغرافیائی اور نظریاتی سرحدوں کا ناقابل تسخیر ہونا ہے ۔ اپنی نظریاتی معاشرتی اور معاشی آزادی کو برقرار رکھنے کیلئے ایک قابل اعتماد اور ناقابل شکست دفاعی نظام پاکستان کی ضرورت ہے ۔ پاکستان ایک ایٹمی طاقت ہے اگر ہمیں کسی نے میلی آنکھ سے دیکھا تو اس کا منہ توڑ جواب دیں گے اس سال دفاع پاکستان کیلئے 275 ارب روپے مخت کئے جارہے ہیں ، افواج پاکستان ملکی دفاع کیلئے ہر وقت جان دینے کیلئے تیار رہتی ہیں جب بھی ملک پر کوئی قدرتی آفت آئی تو افواج پاکستان نے اس کا ڈٹ کر مقابلہ کیا امن کو اسی وقت یقینی بنایا جاسکتا ہے جب آپ کا دفاع مضبوط ہو ۔ انہوں نے کہا کہ اب میں آپ کو ایک طویل ریلیف کی لسٹ پیش کرنے والا ہوں ۔ میری گزارش ہو گی کہ ”میں نہ مانوں“ والے ساتھی صبر وتحمل سے سنیں ۔ میں ان کی بے چینی اور بے قراری کو بخوبی سمجھتا ہوں وہ تو ریلیف نہ دے سکے مگر تکالیف ضرور دے گئے۔ ہم نے عوام کو ریلیف دیا اور مزید دیں گے ۔ انہوں نے کہا کہ سرکاری ملازمین ہمارا اثاثہ ہیں اور ان کی ضروریات کاخیال رکھنا حکومت کا فرض ہے پاکستان کی تاریخ میں پہلی مرتبہ اپنی پانچ سالہ مدت پوری کرنے والی حکومت کو یہ شرف حاصل ہے کہ اس نے چار بار سرکاری ملازمین کی فلاح وبہبود کا پورا پورا خیال ہے ، موجودہ بجٹ میں سرکاری ملازمین کو ریلیف دینے کیلئے تنخواہوں میں فوری طورپر 15فیصد اضافہ کیا جارہاہے ۔ یہ بجٹ بلاشبہ کارکنوں اور مزدوروں اور سرکاری ملازمین کی ضروریات کو مدنظر رکھتے ہوئے ترتیب دیا گیا ہے مگر ملک کی ترقی اور استحکام میں کردار ادا کرنے والے پنشرز کو بھی نہیں بھلایا جاسکتا وہ ہمارے لیے قابل عزت ہیں حالات اور وقت کے ساتھ ان کی ضروریات میں اضافے کاخیال رکھنا ہمارا اولین فرض ہے لہذا حکومت نے سرکاری پنشنرز کی پنش میں فوری طورپر پندرہ سے بیس فیصد اضافہ کرنے کا فیصلہ کیا ہے پنشن حاصل کرنے والے ملازمین کی پرانے اور نئے پنشنر میں درجہ بندی کی گئی ہے ایف۔ پرانے پنشنرز (یکم جولائی1997 ء سے قبل ریٹائرڈ ہونے والے ) کی پنشن میں بیس فیصد اضافہ کیا جارہا ہے وفاقی حکومت کے کلریکل سٹاف کا ایک دیرینہ مطالبہ اگلے گریڈ میں ترقی تھا میں فخریہ طورپر یہ اعلان کریت ہوئے خوشی محسوس کررہا ہوں کہ حکومت نے ان کا یہ درینہ مطالبہ آج پورا کردیا ہے اس بجٹ میں بی پی ایس 5 کے ملازمین کو بی پی ایس 7 میں ترقی دی جارہی ہے، بی پی ایس 7کے ملازمین کو بی پی ایس 9 میں اور بی پی ایس 11کے ملازمین کو بی پی ایس 14میں ترقی دینے کا فیصلہ کیا گیا ہے ان ترقیوں سے وفاقی حکومت کے 87,500ملازمین فائدہ پہنچے گا۔ جناب سپیکر وفاقی ملازمین کا سب سے بڑا اور اہم مسئلہ رہائش ہے حکومت نے وفاقی سرکاری ملازمین کی تنخواہوں میں اضافے کے ساتھ ساتھ اس مسئلے کو بھی حل کرنے کا فیصلہ کیا حکومت نے فوری طورپر کم تنخواہ پانے والے ملازمین کو مالکانہ حقوق کی بنیاد پر چاروں صوبائی دارالخلافوں اوراسلام آباد میں37,000، نئے اپارٹمنٹس بنا کر دینے کا فیصلہ کیا ہے پانچ ہزار پارٹمنٹس اسلام آباد میں فوری طورپر شروع کیے جارہے ہیں اس کے لیے زمین متعلقہ سرکاری ادارے اپنے سرکاری ریٹ پرفراہم کریں گے سرکاری ملازمین کو یہ سہولت حاصل ہو گی کہ وہ اپنی مالی حیثیت کے مطابق قرض لے کر گھر تعمیر کرسکیں ۔ انہوں نے کہاکہ گھر ہر انسان کی خواہش اور ضرورت ہوتی ہے میں پوچھنا چاہتا ہوں کہ کبھی کسی حکومت نے گھر فراہم کرنے کاسوچا یا اپنے ذاتی گھر کو ہی بھرتے رہے کیا انہیں معلوم نہیں تھا کہ لوگ عمر بھر ایک گھر بنانے میں ٹوٹ جاتے ہیں اس حکومت نے کم ٰآمدنی والے لوگوں کی اس ضرورت کومحسوس کرتے ہوئے ایک ایسی سکیم بنائی جس میں وہ صوبائی اور ضلعی حکومتوں کی مدد کے ساتھ ساتھ ’لوکاسٹ ہاؤسنگ سکیم’‘ شروع کریں گے ان سکیموں کے لیے ایچ بی ایف سی قرضے کی سہولت فراہم کرے گی اس منصوبے کے ذریعے اگلے پانچ سالوں میں تقریبا (ڈھائی لاکھ) سے زائد گھر بنائے جاسکیں گے، عمرایوب نے کہاکہ ریل ملک میں عام لوگوں کے سفر کا ایک سستا ذریعہ ہے اور مسافروں کو باحفاظت منزل مقصود تک پہنچانا ریلوے ملازمین کے بنیادی فرائض منصبی میں شامل ہے جبکہ ریلوے ملازمین کی فلاح وبہبود کا خیال رکھنا بھی حکومت کی ذمہ داری ہے سیکرٹریٹ سٹاف کے علاوہ62482، ریلوے ملازمین کی بنیادی سکیل کو ایک اپ گریڈ کیا جارہا ہے اس کے علاوہ ریلوے ملازمین کے ایک دیرینہ مطالبے کو پورا کرتے ہوئے ان کی پوسٹوں کو مارچ2007 سے اپ گریڈ کیا جاچکا ہے جس سے ان کی تنخواہوں اور الاؤنسسز میں خاطر خواہ اضافہ ہوا اس سے 12510ملازمین مستفید ہوئے اس طرح ریلوے کے 75992 ملازمین کو ہماری حکومت نے ریلیف دیا اوران کا یہ دیرینہ مطالبہ پورا ہو گیا انہوں نے کہاکہ مزدور کا پسینہ خشک ہونے سے پہلے ان کی مزدوری ادا کرنا ہمارا مذہبی فریضہ ہے یہ مسلم لیگ اور اس کی اتحادی جماعتوں کی ہی حکومت تھی جس نے ایک عریص کے بعد گزشتہ بجٹ میں مزدور کی کم ازکم ماہانہ تنخواہ کاتعین کرتے ہوئے اسے چارہزار روپے مقرر کیا تھا معاشرے میں محنت کش طبقہ کی ہڈی کی حیثیت رکھتا ہے اس کی ضروریات زندگی کا خیال نہ رکھنا اپنی ہی معیشت کو کمزور کرنے کے مترادف ہوتا ہے آپ مزدوروں سے پوچھیں کہ کیا آپ کو کم سے کم تنخواہ بڑھنے کا فائدہ نہیں ہوا؟ اگر چند لوگ اس چیز کوماننا نہیں چاہتے تو یہ لوگ ہیں جنہوں نے کبھی زندگی میں مزدوری نہیں کی ان کو نہیں معلوم کہ خون پسینے کی کمائی کیا ہوتی ہے اب میں اپنے محنت کش مزدور بھائیوں کو چند مزید خوشخبریاں سنانا چاہتا ہوں ۔ غیرہنرمند ورکر کے لیے کم ازکم تنخواہ کی موجودہ حد چار ہزار روپے ماہانہ سے بڑھا کر 4600 روپے ماہانہ کی جارہی ہے ۔اولڈ ایج کے نئے اور پرانے پنشنر ز کی موجودہ ماہانہ پنشن میں پندرہ فیصد اضافہ کیا جارہا ہے اور کم سے کم پنشن 1300 روپے ماہانہ سے بڑھا کر1500 روپے ماہانہ کی جارہی ہے ۔ورکر کی بیوہ کو ورکر کی انٹائٹلمنٹ کے مطابق ماہانہ پنشن دی جائے گی جبکہ اسے پہلے کم سے کم حد پنشن تیرہ سو روپے ماہانہ دی جاتی تھی اور وہ شوہر کی انٹائٹلمنٹ کے مطابق کی حقدار نہ تھی حکومت نے اس فرق کو ختم کردیا اس سے پہلے جہاں میاں بیوی دونوں اولڈ ایج بنیفٹ کے ارکان تھے ۔ کسی ایک ساتھی کے انتقال پر اسے اپنے دوسرے ساتھی کی پنشن سے محروم رکھا جاتا تھا اب اس نظام تبدیل کرتے ہوئے اگر دونوں ساتھی ای او بی آئی کے ارکان بھی ہوں اور ان میں سے ایک انتقال کر جائے خواہ وہ مرد و یا عورت اسے اپنے شریک حیات کی پنشن بھی دی جائے گی ۔1923 ورک مین کمپیٹیشن کے مطابق چھ ہزار روپے سے زائد تنخواہ حاصل کرنے والے ملازم کو کسی معذوری پر معاوضہ حاصل کرنے کااختیار نہ تھا اب بلاتفریق تنخواہ ڈیوٹی کے دوران معذور ہونے والے ورکر کو دو لاکھ روپے تک کی امداد دی جائے گی۔ کمپنی کے منافع میں ورکروں کوحصہ دار بنانے کے لیے 1968 ایکٹ ورکرز پارٹیسپیشن کمپانیز پروفٹ میں ترمیم کی جارہی ہے جس سے کنٹریکٹ پر رکھے گئے ملازمین میں بھی کمپنی کے منافع میں شریک ہوں گے اس طرح صنعتی ورکرز کو کمپنیوں کے منافع کاحصہ دار بنایا گیا ہے اس ترمیم سے مستقل اور کنٹریکٹ ورکرز کے درمیان فرق کو ختم کردیا گیا ہے اور اب دونوں طرح کے ملازمین اس سے فائدہ اٹھا سکیں گے اور اس میں کم ازکم12,000روپے کی حد کو بڑھا کر 20,000 روپے کردیا گیا ہے اس سے بالخصوص کنٹریکٹ ملازمین کو ریلیف ملے گا ۔ 1971 ورکر ویلفیئر فنڈ آرڈیننس میں بھی ترمیم کی جارہی ہے اور اس کے تحت صنعتی کارکنوں کو ورکرویلفیئر فنڈ سے میڈیکل، تعلیم، ہاؤسنگ اور موت کی صورت میں گرانٹ کی سہولیات ملیں گی یہ ترامیم ان اداروں پر لاگو ہوں گی جن کی آمدنی پانچ لاکھ سے زائد ہے 1971ء ورکر ویلفیئر فنڈ آرڈیننس کے تحت کسی ورکر کے انتقال پر دو لاکھ روپے دیئے جاتے تھے اب اس رقم کو بڑھا کر تین لاکھ روپے کر دیا گیا ہے حکومت نے مہنگائی کے بین الاقوامی سیلاب سے اپنے کم آمدنی والے لوگوں کو بچانے کا تہیہ کررکھا ہے اوران کو زیادہ سے زیادہ فائدہ پہنچانا اپنا مشن سمجھتی ہے حکومت نے ماضی میں بھی پچھلے سال کے بجٹ میں یوٹیلٹی سٹورز کے ذریعے کم آمدنی والے لوگوں کیلئے ٹارگٹیڈ سبسڈی اور دی اورپاکستان کے دور دراز علاقوں میں کم آمدن والے لوگ اس سبسڈی سے مستفید ہوئے۔ وزیراعظم کے رمضان اورعید پیکیج کے ذریعے عوام کو رواں مالی سال میں تقریباً پانچ ارب روپے ریلیف کی صورت میں یوٹیلٹی سٹورز کے ذریعے دیئے گئے ، اس کے علاوہ حکومت نے اربوں روپے کی سبسڈی مالی سال 2007-08ء میں رکھی ہے، میں پوچھتا ہوں کہ یہ جو ریلیف ہماری حکومت نے دی ہے اور جن کا میں مزید اعلان کریں گویہ پچھلی حکومتوں نے کیوں نہیں دیں اور اب ہم کیسے د ے رہے ہیں فرق وہی ہے صاف نیتوں کا، بہتر پالیسیوں کا اوربہترحکمرانی کا ، اس وقت کی گئی لوٹ مار کی بھاری قیمت پاکستانی قوم نے ادا کی، ہم نے اپنی جیبیں نہیں بھریں، قوم کا خزانہ بھرا، میں اعلان کرتا ہوں کہ دال چنا جس کی مارکیٹ میں اس وقت اوسطاً قیمت 38روپے فی کلو ہے کل سے یہی دال یوٹیلٹی سٹور پر 29روپے فی کلو فروخت ہوگی۔ دال مونگ جس کی قیمت اس وقت مارکیٹ میں اوسطاً 56روپے فی کلو ہے کل سے یوٹیلٹی سٹور پر 47روپے فی کلو ہوگی دال ماش جس کی قیمت اس وقت مارکیٹ میں اوسطاً 72روپے فی کلو ہے کل سے یہی دال ماش یوٹیلٹی سٹور پر 57روپے فی کلو ہوگی، اس وقت بین الاقوامی منڈی میں گھی کی قیمت تیزی سے بڑھ رہی ہے اور مارکیٹ میں اس وقت 80روپے فی کلو گرام ہے حکومت نے وزیراعظم صاحب کی ہدایت پر پچھلے چند مہینوں سے یوٹیلٹی سٹور پر 67روپے فی کلو کے ریٹ سے گھی مہیا کرنے کا حکم دے رکھا ہے جس پر سختی سے عملدرآمد کیاجارہا ہے اور غریب عوام کی اکثریت اس سے مستفید ہورہی ہے ، چینی جس کی قیمت مارکیٹ میں اوسطاً قیمت30 روپے فی کلو ہے کل سے یوٹیلٹی سٹور پر25 روپے فی کلو کے حساب سے دستیاب ہوگی،کل سے چائے یوٹیلٹی سٹور پر مارکیٹ کے مقابلے میں دس روپے فی کلو کم پر فروخت کی جائے گی، کل سے چاول کی مختلف اقسام مارکیٹ کی قیمت سے پانچ روپے فی کلو کم یوٹیلٹی سٹور پر فروخت کی جائیں گی،یہ ریلیف کم آمدنی والے لوگوں کیلئے ہے ان کو ریلیف ملے گا، ان کے اخراجات میں بچت ہوگی، یہ وزیراعظم جناب شوکت عزیز صاحب کی خصوصی ہدایات پر کیاجارہا ہے میں آپ کی وساطت سے اپنے کم آمدنی والے بہنوں بھائیوں سے کہنا چاہتا ہوں کہ آپ کل ہی جا کر یوٹیلٹی سٹور سے یہ چیزیں کم قیمت پر خریدیں،ہماری حکومت نے عوامی خواہشات کو مدنظر رکھتے ہوئے یہ تہیہ کیا ہوا ہے کہ ہم عوام کو ریلیف دیں گے ، دے رہے ہیں اور دیتے رہیں گے، عوام کی خواہش تھی کہ ان کے کچن آئٹمز کی قیمتوں میں کمی آئے ہم نے وہ کردکھایا، اس ریلیف سے ہرشخص اپنے کچن کا بجٹ بخوبی پورا کرسکے گا ہم نے اربوں روپے کی سبسڈی دے کر لوگوں کے کندھوں سے مہنگائی کا بوجھ ہلکا کردیا ہے میں پوچھتا ہوں کہ گزشتہ حکومتیں ایسے اقدامات کیوں نہ کرسکیں؟کیونکہ انہوں نے لوٹ کھسوٹ کا بازار گرم کررکھا تھا اورخزانہ خالی تھا، ہم نے اپنے بھرے ہوئے خزانے کو لوگوں کی سہولت کیلئے مختص کردیا ہے اور ہماری یہی کوشش ہے کہ قومی خزانے کی طاقت سے ہر آدمی کو کم قیمت پر ضروری اشیاء ملیں، ہم نے حکومت کی جانب سے دی جانے والی مرعات کو ملک کے کونے کونے تک یکساں طورپر پھیلانے کا تہیہ کررکھا ہے ضروریات زندگی پر دی جانے والی سبسڈی سے عام شہریوں کو مستفید کرنے کیلئے آئندہ چار ماہ میں ہریونین کونسل میں ایک یوٹیلٹی سٹور ہوگا اوراس کیلئے مزید پانچ ہزار یوٹیلٹی سٹورز کھولے جائیں گے،جس سے عام شہری مستفید ہوں گے اور روزگار کے مواقع بھی پیدا ہوں گے۔ ان یوٹیلٹی سٹورز میں جہاں ضروریات زندگی کی ضروری اشیاء دالیں، چاول ، چینی ، گھی کے علاوہ ضروری ادویات کم قیمت پر دستیاب ہوں گی، وہاں اپنے گھروں کے قریب ہونے کی وجہ سے وقت اور کرائے میں لوگوں کو خاصی بچت ہوگی،میں پوچھتا ہوں کہ دور دراز علاقوں میں رہنے والوں کیلئے پہلے کسی نے سوچا؟ کہ جب ضروری ادویات کے لئے انہیں میلوں شہر تک سفر کرنا پڑتا تھا ، پاکستان میں پہلی بار یوٹیلٹی سٹورز کے ذریعے عام ادویات کم قیمت پر ملیں گی اور عوام کو یہ سہولت ان کی دہلیز پر ہی میسر ہوگی اورانہیں میلوں سفر نہیں کرنا پڑے گا،اسلام آباد میں کم آمدنی والے لوگوں کیلئے گھروں کا مسئلہ ایک گھمبیر صورت اختیار کرگیا ہے اس صورتحال کا فوری طورپر نوٹس لیتے ہوئے حکومت نے سی ڈی اے کو ہدایت کی ہے کہ وہ کم آمدنی والے لوگوں کے لئے تین اورپانچ مرلہ کے پلاٹوں کیلئے ایک سیکٹر بنائے جبکہ سیکٹر 1-15 میں 5500پلاٹ کم آمدنی والے لوگوں کے لئے مختص کردیئے گئے ہیں اس سیکٹر میں 8500 نئے اپارٹمنٹس بنا کر دینے کی ہدایت کردی گئی ہے ان سیکٹروں میں تعمیرات کے لئے کم آمدنی والے لوگوں کو بنکوں سے قرضے کی سہولت حاصل ہوگی، حکومت کے ان اقدامات سے اسلام آباد میں لوگوں کے اس مسئلے کو حل کرنے میں بڑی مدد ملے گی اورسترہ سال بعد موجودہ حکومتی کاوشوں سے اسلام آباد میں چار مزید سیکٹرز کھولے جاچکے ہیں اور ان سے اسلام آباد میں زمین کی قیمتوں میں جو کہ آسمان سے باتیں کررہی تھیں کمی اوراستحکام آیا ہے،سوال یہ پیدا ہوتا ہے کہ حکومت کی جانب سے پاکستان کے عوام کو یہ جو ریلیف اور سہولیات دی جارہی ہیں ان کے لئے رقم کہاں سے آئی؟ جناب والا! یہ سب صدر پاکستان جنرل پرویز مشرف اور وزیراعظم پاکستان جناب شوکت عزیز کی محنت، دوراندیشی اورحکمت عملی کا ثمرتھا جس سے پاکستان کا خزانہ بھرا اورغریب عوام پر خرچ کیاجارہا ہے ہم نے ماضی کے حکمرانوں کی طرح اپنی ذاتیں جیبیں نہیں بھریں۔ یہی وجہ ہے عوام کو دیئے جانے والے اس ریلیف سے ہمارے سیاسی حلیف بوکھلاہٹ کا شکار ہوگئے ہیں ان پر ذاتی اور سیاسی اغراض غالب ہیں اور وہ ملک میں افراتفری کا ماحول پیدا کرنا چاہتے ہیں مگر وہ عوامی قوت کے سامنے کبھی نہیں ٹھہرسکیں گے،کون سا امیر شخص منڈیوں میں جاکر خریداری کرتا ہے منڈیوں کے قیام سے فائدہ ہوتا ہے تو صرف اورصرف کم آمدنی والے لوگوں کو ، اسی لیے ہماری حکومت نے مرکزی، صوبائی اور ضلعی سطح پر ، کسان منڈیوں کو قائم کرنے کا فیصلہ کیا ہے ، اس سے کسان اشیائے خوردونوش براہ راست ان منڈیوں میں لاکر فروخت کرسکیں گے، عوام کو ذخیرہ اندوزوں، منافع خوروں اور مڈل مین سے نجات ملے گی اور عوام باآسانی سستی اشیاء حاصل کرسکیں گے ۔ کسان منڈیوں کے علاوہ ڈیلی بازار بھی قائم کرنے کا فیصلہ کیا گیا ہے اس کے علاوہ ملک میں اپنی نوعیت کا پہلا ہول سیل بازار فوری طورپر اسلام آباد میں قائم کیاجارہا ہے ۔یہ بات روز روشن کی طرح عیاں ہے کہ کسی ملک میں جس چیز کی قیمت ایک بار بڑھ جائے کم نہیں ہوتی، مگر ہم نے عوامی نمائندگی کا حق ادا کرتے ہوئے اس مائتھ کو توڑا جب چینی کی قیمتیں آسمان سے باتیں کرنے لگیں تو ہم نے فوری ایکشن لے کر انہیں کم کروایا۔ جب سیمنٹ کی قیمتیں بڑھنا شروع ہوئیں تو ہم نے انہیں نہ صرف روکا بلکہ اس میں خاطر خواہ کمی بھی کی۔دالوں کی قیمتوں کو کم کروایا گیا ،گندم کی برآمد کو فوری طورپر روک کر آٹے کی قیمت کو استحکام دیا گیا، جناب والا یہ کسی پر احسان نہیں بلکہ ہمارا فرض تھا اور ہم نے اس روش کو تبدیل کیا کہ لوگوں پر اگر کوئی منافع خورعذاب نازل کردے تو حکومت ایک تماشائی بنی بیٹھی رہے ، ہم آئندہ بھی ایسا نہیں ہونے دیں گے اور فوری طورپر آنکھیں اورکان کھلے رکھتے ہوئے عوام کی مدد کو پہنچیں گے حالانکہ قیمتوں پر نظررکھنا ضلعی اورصوبائی حکومتوں کی ذمہ داری ہے۔ مجھے یہ بات کہنے میں خوشی محسوس ہورہی ہے کہ حالیہ گندم کی پیداوار نے اپنے تمام ریکارڈ توڑ دیئے ہیں بین الاقوامی مارکیٹ میں گندم اور آٹے کی قیمتیں جب آسمان سے باتیں کرنے لگیں تو گندم کی تیزی سے برآمد شروع ہوگئی ، وزیراعظم پاکستان نے گندم اورآٹے کی قیمت کو غریب عوام کی دسترس میں رکھنے کیلئے گندم اورآٹے کی برآمدات فوری طورپر روک دیں جس سے عوام مہنگائی کے آنے والے ایک سیلاب سے بچ گئے حکومت کی جانب سے بروقت پابندی اور اس وقت موجود ذخائر سے آٹے کی قیمتوں میں کمی کی توقع ہے اور اب خطے میں پاکستان واحد ملک ہے جہاں آٹا اور گندم سب سے سستی ہے اور یہی عام آدمی کی ضرورت بھی ہے،عوام کی ضروریات زندگی کے ساتھ ساتھ ان کی عزت نفس کا خیال رکھنا بھی حکومت کی ذمہ داری ہوتی ہے غریبوں کی اکثریت چھوٹے شہروں اور دیہات میں رہتی ہے اور بعض اوقات مشکلات کاشکار ہوجاتی ہے حتیٰ کہ وہ اپنی سفید پوشی کابھرم بھی قائم نہیں رکھ سکتے، ان کا خیال رکھنا بھی حکمرانوں کی اخلاقی ذمہ داری ہوتی ہے ،اس کے لئے پاکستان بیت المال میں 7.5ارب روپے مختص کیے گئے ہیں یہ اضافہ پچھلے سال کے مقابلے میں 2ارب 50کروڑ روپے کا ہے میں یہاں پر یہ بھی بتانا چاہوں گا کہ پاکستان بیت المال کا 1992ء سے 1999ء میں سالانہ بجٹ 35کروڑ روپے سے زیادہ نہ تھا، یہ موجودہ حکومت ہے جس نے خزانے کو اپنی عوام کی فلاح وبہبود کیلئے مختص کردیا ہے اس خطیر رقم سے ایسے مستحق لوگ مستفید ہوسکتے ہیں جو اس کے حقدار ہوں گے، اس سے بیت المال زیاہ سے زیادہ لوگوں کی دسترس میں ہوگا، بیت المال اس وقت 15لاکھ گھرانوں کی براہ راست غذائی پروگرام کے ذریعے مدد کررہا ہے اور اس سال مزید تقریباً 7لاکھ گھرانوں کوفائدہ پہنچے گا، اس طرح بیت المال سے فوائد حاصل کرنے والے گھرانوں کی تعداد 22لاکھ ہوجائے گی۔ ہمارے چند ساتھی اس ایوان میں میری آج کی تقریر میں سبسڈی، ریلیف، مدد، امداد کے الفاظ بار بار سن کر اکتا چکے ہوں گے مگر میں اس گستاخی کی معافی چاہتا ہوں کیونکہ ہمارا کام ہی اپنے عوام کو سبسڈی ، ریلیف اورامداد پہنچانا ہے ہمارا مشن عوام کی خدمت کرنا ہے ،میں نہ مانوں والے حضرات تسلیں رکھیں کیونکہ میں اور بھی ریلیف کے اعلانات کروں گا، میں ان سے ضرور پوچھنا چاہوں گا کہ انہوں نے اپنے دور حکومت میں وعدے تو بڑے کیے پر پورے نہ کرسکے۔ باوجود اس کے کہ انہوں نے بجٹ کا خسارہ GDPکے 7 فیصد سے بھی زیادہ کردیاتھا اورپاکستان کو دیوالیہ کردیاتھا، اپنے محنت کش کسانوں کیلئے میں آج ٹیوب ویل کی بجلی کے نرخوں میں 30فیصد کی سبسڈی کااعلان کرتا ہوں، یہ سبسڈی مرکز اورصوبے برابری کی بنیاد پر دیں گے، اس سبسڈی میں آدھی رقم مرکزی حکومت دے گی اورآدھی رقم صوبائی حکومتیں دیں گی۔ پاکستان ایک زرعی ملک ہے یہاں کی زمین سونا اگلتی ہے اور ہمارا کسان اس دھرتی کے سینے کو چیرکر اپنی محنت کا ثمر حاصل کرتے ہیں ان کی ضروریات کاخیال رکھنا ہمارے فرائض میں شامل ہے کیونکہ وہ دھرتی سے غلہ صرف اپنی ذات کے لئے ہی نہیں بلکہ پوری قوم کے لئے حاصل کرتے ہیں ان جفاکشوں اور ہماری دھرتی کی ایک ضرورت پانی ہے اس ریلیف سے یہ ملک خوشحال ہوگا، زیادہ غلہ پیدا ہوگا، قیمتیں ایک حد تک برقرار رہیں گی اور کسانوں کے بجلی سے چلنے والے ٹیوب ویلوں کے بلوں میں کمی آئے گی، یہ ایک تاریخی فیصلہ ہے۔ میں اپنے کسان بھائیوں کو خوشخبری سنانا چاہتا ہوں کہ DAPکی مد میں ہم مزید سبسڈی دے رہے ہیں ایک بوری پر سبسڈی چار سو روپے سے بڑھا کر 470روپے دینے کا فیصلہ کیا گیا ہے اس سے ڈی اے پی کی ایک بوری میں 70روپے کی مزید کمی ہوگی ،یہ اربوں روپے کی سبسڈی ہے جو ہم اپنے کسان بھائیوں کی جیبوں میں ڈال رہے ہیں، ڈی اے پی کے استعمال سے پیدا وار بڑھے گی، کسانوں کی آمدن میں مزید اضافہ ہوگا، جس سے ان کے گھروں میں خوشحالی آئے گی، میں پوچھنا چاہتاہوں کہ بتائیے کس حکومت نے اپنے کسانوں کی جیبوں میں اپنے پیسے ڈالے ، گزشتہ حکومتیں تو لوگوں کی جیبوں سے پیسے نکالتی ہی رہی ہیں، حکومت اپنے نوجوانوں کو ان کے خوابوں کی تعبیر دینا چاہتی ہے، ہماری حکومت یہ جانتی ہے کہ قوموں کا مستقبل نوجوانوں سے وابستہ ہوتا ہے ، ہمیں ڈیموگرافک ڈیوائینڈ کو ان کیش کرنا ہے تو ہمیں اپنے نوجوانوں کی ایک بھرپور قوت کے طورپر تیار کرنا ہوگا اس کے لیے ہم نے کئی مثبت پروگرام تیار کرکے لانچ کردیئے ہیں اوراس کے نتائج ہیں وہ توقع سے کہیں زیادہ بہتر آئے ہیں اور ہم نے محسوس کیا کہ ہمارے نوجوان صحیح معنوں میں محب وطن پاکستانی ہیں جنہوں نے ماضی کی تاریکی کو ہمیشہ کے لئے رد کردیا ہے ، صدر پاکستان جنرل پرویز مشرف نے گزشتہ سال روزگار سکیم کااعلان کیاتھا جو بہت کامیاب رہی، چھ فیصد فکس شرح منافع پر ملنے والی قلیل رقم سے نوجوانوں نے اپنے کاروبار شروع کیے اور اس طرح وہ کئی خاندانوں کا سہارا بن گئے، یہی نہیں بلکہ انہوں نے اپنے ساتھ کئی دوسرے نو جوانوں کو بھی روز گار فراہم کیا اس سکیم سے اگلے پانچ سالوں میں مجموعی طورپر اٹھارہ لاکھ نو جوان اپنے پاؤں پر کھڑے ہو کر اپنے گھرانوں کی کفالت کر سکیں گے گزشتہ سال کے دور ان اس سکیم کے لئے 10321 درخواستوں کو منظور کر کے اس مد میں ایک ارب روپے فراہم کیا گیا جس سے لوگوں نے پی سی او رکشے، ٹرانسپورٹ کاروبار یوٹیلٹی سٹورز موبائل جنرل سٹور اور ٹیلی سنٹر قائم کئے آئندہ پانچ سالوں میں اس سکیم میں 104ارب روپے لوگوں کو فراہم کئے جائیں گے میں اپنے نو جوان بہنوں بھائیوں سے اپیل کرتا ہوں کہ وہ جا کر رو ز گار سکیم میں اپلائی کریں اور اس سے فائدہ اٹھائیں میں پوچھنا چاہتا ہوں کہ اس سے پہلے کسی حکومت نے اپنے نو جوانوں کے بارے میں کوئی مثبت سوچ رکھی تھی یا وہ ہمارا ہی انتظار کر تے رہے کہ یہ کام ہم ہی آ کر کریں گے انہوں نے کہاکہ جس طرح پاکستان تیزی سے ترقی کررہا ہے ہمیں تربیت یافتہ لوگوں کی کمی محسوس ہورہی ہے میں پوچھنا چاہتا ہوں کہ پچھلے ادوار میں یہ کمی کیوں محسوس ہوئی کیونکہ پچھلے ادوار میں ملک ترقی ہی نہیں کررہا تھا کارخانے چلنے کی بجائے بند ہورہے ہیں تھے اس تیزی سے بڑھتے ہوئے کارخانوں کو ہنر مند لوگوں کی مانگ پوری کر نے کے لئے پچھلے سال کے بجٹ میں ہم نے Natevادارہ قائم کیا اس کا مقصد نو جوانوں کو ہنر کی تربیت دے کر نکھارنا تھا اس منصوبے کو عملی جامہ پہنانے کے لئے صوبوں کے ساتھ لے کر چلنے کا فیصلہ کیا گیا تاکہ ملک بھر میں ہر جگہ یکساں ترقی ہو اس سال ہم نے بجٹ میں پچھلے سال کے مقابلے میں پانچ گنا زیادہ رقم مختص کی ہے ہم چاہتے ہیں کہ ہمارے ملک میں ہنر مند، تجربہ کار نو جوان خوشحال اور کام کر تے ہوئے نظر آئیں انہوں نے کہاکہ ہمارے نوجوانوں نے تعلیمی اداروں سے گریجویشن کی ڈگری تو حاصل کر لی مگر تجربے کی کمی کی وجہ سے وہ کہیں ملازمت حاصل نہیں کر سکے کیونکہ تجربے کا کوئی نعم البدل نہیں ہوتا ایمپولائر کا مطالبہ تجربہ ہوتا ہے اس لئے صدر جنرل پرویز مشرف نے ان نو جوانوں کو پریشانی سے نکالنے کے لئے انٹر ن شپ پروگرام شروع کر نے کی رائے دی تاکہ یہ نو جوان مختلف حکومتی اور نجی اداروں میں تجربہ حاصل کر نے کے بعد مطلوبہ معیار کے مطابق کسی سر کاری یا غیر سر کاری ادارے میں ملازمت حاصل کر سکیں اس کے لئے ہر گریجویٹ کو ماہانہ دس ہزار روپے دیا جارہا ہے اس وقت تک آٹھ ہزار گریجویٹس بحیثیت انٹرس کام کررہے ہیں اگلے سال یہ تعداد تیس ہزار ہو جائے گی جبکہ عوامی خدمت کا دعویٰ کر نے والی سابقہ حکومتیں نو جوانوں کی فلاح کے بارے میں سوچنے سے بھی قاصر تھیں ۔ عمر ایوب نے کہاکہ جب کم آمدنی والے شخص کو کاروبار شروع کر نا ہو تو وہ کہاں جائے اس کے پاس تو کوئی اثاثہ بھی گروی رکھنے کے لئے نہیں ہوتا امیر آدمی کو قرضہ مل ہی جاتا ہے مگر کم آمدنی والے لوگوں کو چھوٹے قرضے لینے میں بھی دقت ہوتی ہے اس مسئلے کو حل کر نے کے لئے دنیا بھر میں مائیکرو کریڈٹ بنکنگ کا نظام شروع کیا گیا ہے ہماری حکومت نے اس کے لئے ایسا نظام تشکیل دیا ہے جو دنیا میں اپنی مثال آپ ہے اس وقت مائیکرو کریڈٹ سے دس لاکھ گھرانے مستفید ہو چکے ہیں اور اگلے تین سالوں میں تیس لاکھ کا ہدف دیا گیا ہے میرے ساتھ آئیں اور دیکھیں ان لوگوں کی زندگی میں کس طرح کی تبدیلی آئی ہے جنہوں نے مائیکرو کریڈٹ کا قرضہ لے کر اپنا کاروبار شروع کیا اپنے پاؤں پر کھڑے ہوئے اور خوشحال ہوئے ۔ انہوں نے کہاکہ جس تیزی سے ہماریے شہر بڑھ رہے ہیں تو بنیادی صحت کی سہولیات گلی محلوں میں مشکل سے ملتی ہیں ہسپتال تو موجود ہیں لیکن شہری کو اپنے محلے سے ہسپتال تک جانا اس کے لئے وقت کا ضیاع اور تکلیف کاباعث ہے اسی پہلو کو مد نظر رکھتے ہوئے پریذیڈنٹ انیشیٹو فار اربن کلینکس کا آغاز کیا گیا ہے اسلام آباد، راولپنڈی، کراچی، لاہور، فیصل آباد، پشاور، کوئٹہ میں ان شہروں کی یونین کونسلوں میں آٹھ سو پندرہ میڈیکل کلینک قائم کئے جارہے ہیں ہر میڈیکل کلینک میں ڈاکٹر لیڈی ہیلتھ ور کر اور ڈسپنسر ہو ں گے جو کہ شہریوں کو اپنی رہائش کے قریب میڈیکل کنسلٹنسی فراہم کرسکیں گے ان کلینکس میں سٹاف مقامی یونین کونسل سے بھرتی ہوگا جس سے چار ہزار نو سو سترہ ملازمتوں کے مواقع پیدا ہو ں گے سوال یہ ہے کہ آیا کسی اور نے بڑے شہروں کو اس بنیادی سہولت کے بارے میں کبھی سوچا بھی یا تنقید برائے تنقید کرتے رہے ہم تو مسائل کا حل ٹھونڈتے ہیں اور مسئلہ حل کر تے ہیں ۔ انہوں نے کہاکہ پینے کا صاف پانی ہر انسان کی بنیادی ضرورت ہے ہمارے پینے کے صاف پانی کی عدم دستیابی کے باعث لوگ بے شمار امراض کا شکار ہو جاتے ہیں حکومت نے اس سلسلے میں ہنگامی اقدامات اٹھانے کا فیصلہ کرتے ہوئے ہر یونین کونسل کی سطح پر پینے کے صاف پانی کا ایک پلانٹ لگانے کی ہدایت کی حکومت نے اس پر عمل کرتے ہوئے فوری طورپر 327 پلانٹ نصب کئے جس سے شہر وں اور دیہی علاقوں میں لوگوں کو پینے کا صاف پانی ملنے لگا اور لوگ بے شمار بیماریوں سے محفوظ رہے انہوں نے کہاکہ ہم سے پوچھا جاتا ہے کہ آپ نے میگا پروجیکٹ کے علاوہ ترقیاتی کاموں کیا کیا ؟ میں بتانا چاہتا ہوں کہ ہماری حکومت نے شہروں اور دیہات میں بنیادی سہولیات کے عرق کو ختم کر نے کا تہیہ کر رکھا ہے اسی لئے میگا پروجیکٹ کے ساتھ ساتھ خوشحال پاکستان پروگرام شروع کیا گیا جس کے تحت ہماری حکومت نے 49 ہزار گاؤں کو21.6ارب روپے کی لاگت سے بجلی فراہم کی ایک ہزار دو سو سات اور گاؤں کو اکہتر ارب روپے کی لاگت سے سوئی گیس پہنچائی سڑکیں بنائی گئیں واٹر سپلائی سکیمیں بنائی گئیں اور اسی پروگرام کے تحت موجودہ بجٹ میں تقریبا چونتیس ارب روپے رکھے جارہے ہیں اور پچھلے پانچ سالوں میں ہماری حکومت نے پاکستان کے چاروں صوبوں میں اکیاون ارب روپے کی لاگت سے لوگوں کو بجلی فراہم کی سوئی گیس ک کنکشن دیئے سڑکیں تعمیر کیں پینے کا صاف پانی مہیا کیا اور نکاسی آب کی سکیمیں بنا کر دیں خوشحال پاکستان فنڈ کے ذریعے بلوچستان کے پچیس اضلاع میں تین ارب روپے کے ترقیاتی کام جاری ہیں خوشحال پاکستان پروگرام کے تحت مزید سکیموں کی نشاندہی ہمارے منتخب عوامی نمائندے کریں گے جن پر فوری طورپر عمل ہو گا صدر مملکت کے احکامات پر ترقیاتی کاموں کے لئے ہر ضلع کو پانچ کروڑ روپے ہر تحصیل کو ایک کروڑ روپے اور ہر یونین کونسل کو دس لاکھ روپے دیئے جائیں گے میں نے کہاکہ میں چیلنج کرتا ہوں کہ اس ایوان کو بتایا جائے کہ ماضی کی حکومتوں نے کبھی ملک کی ترقی پر اتنی کثیر رقم خرچ کی ہے ؟ پچھلے پانچ سالوں میں خوشحال پاکستان پروگرام کے تحت اکیاون ارب روپے سے چھوٹے شہروں سے لے کر دو ر دراز دیہاتوں، گوٹھوں تک بچھائے جانے والے سڑکوں کے جال سے کس کو فائدہ ہوا ؟ یقینا اس کا فائدہ پاکستان کے غریب عوام کو ہوا جو کبھی سوچ بھی نہیں سکتے تھے کہ ان کے گاؤں تعلقہ اورگوٹھوں میں کبھی زندگی کی یہ بنیادی سہولیات میسر آ سکیں گی ان کے بچے بھی کبھی پنکھے اور ائیر کولر میں سو سکیں گے ان کے گھروں میں بھی پانی کی موٹرویں ہوگی اوروہ سیوریج کی بنیادی ضرور</TEXT>
