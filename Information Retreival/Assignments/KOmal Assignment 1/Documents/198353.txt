<DOCNO>198353</DOCNO>
<HL>اسحاق ڈار کیخلاف آمدن سے زائد اثاثہ جات کیس کی سماعت آج ہو گی</HL>
<AUTHOR>روزنامہ پاکستان</AUTHOR>
<DATELINE> Pakistan 2017-10-30 09:03:37+05</DATELINE>
<TEXT>اسلام آباد(ڈیلی پاکستان آن لائن)وفاقی وزیرخزانہ اسحاق ڈارکےخلاف آمدن سے زائداثاثہ جات کیس کی سماعت آج ہوگی،احتساب عدالت کے جج محمد بشیر مقدمات کی سماعت کریں گے،نیب کی ٹیم ،استغاثہ کے گواہ مسعودغنی اورعبدالرحمان گوندل ثبوت لے کراحتساب عدالت پہنچ گئے۔ تفصیلات کے مطابق احتساب عدالت میں وفاقی وزیر خزانہ اسحاق ڈار کیخلاف نیب ریفرنسز کی سماعت آٹھویں سماعت آج ہو گی جس میں وفاقی وزیر خزانہ کے پیش ہونے کا امکان نہیں ۔ نیب پراسیکیوشن ٹیم اسحاق ڈارکے اثاثے منجمدکرنے کی درخواست پربحث کرے گی،چیئرمین نیب جاوید اقبال نے اسحاق ڈارکے اثاثے منجمدکرنے کاحکم دے رکھاہے،سپیشل پراسیکیوٹرنیب نے چیئرمین نیب کے فیصلے کی توثیق کیلئے درخواست دی تھی۔ واضح رہے کہ گزشتہ سماعت پرعدالت نے اسحاق ڈارکوبحث کی تیاری کیلئے نوٹس جاری کیاتھا،اسحاق ڈارعدالت سے چیئرمین نیب کے فیصلے کوکالعدم قراردینے کی استدعاکریں گے۔ مزید پڑھیں:۔اہلیہ کی تیمارداری کے لیے لندن آیا ہوں ،یہاں سے پاکستان جاﺅں گا :نواز شریف</TEXT>
