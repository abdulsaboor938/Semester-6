<DOCNO>1278939</DOCNO>
<HL>مجلس وحدت مسلمین کےمختلف شہروں میں مظاہرے اور ریلیاں</HL>
<AUTHOR>روزنامہ جنگ</AUTHOR>
<DATELINE> Pakistan 2017-11-04 05:11:00+05</DATELINE>
<TEXT>ملتان، رحیم یارخان (سٹا ف رپو ر ٹر،ڈسٹرکٹ رپورٹر) مجلس وحدت مسلمین پاکستان کے مرکزی ڈپٹی سیکرٹری جنرل سید ناصر عباس شیرازی کی بلا جواز گرفتاری کے خلاف ایم ڈبلیو ایم کے زیراہتمام ملک گیر یوم احتجاج منایا گیا، کراچی، اسلام آباد، لاہور، پشاور، کوئٹہ، گلگت بلتستان میں احتجاجی مظاہرے اور ریلیاں نکالی گئیں، ملک کے دیگر حصوں کی طرح جنوبی پنجاب کے تمام شہروں میں نماز جمعہ کے بعد احتجاجی مظاہرے کئے گئے، ملتان میں جامع مسجد الحسین نیو ملتان سے گلشن مارکیٹ تک احتجاجی ریلی نکالی گئی، ریلی کی قیادت مجلس وحدت مسلمین جنوبی پنجاب کے سیکرٹری جنرل علامہ اقتدار حسین نقوی،علامہ قاضی نادر حسین علوی ،امامیہ اسٹوڈنٹس آرگنائزیشن ملتان کے ڈویژنل صدر موسیٰ کاظم،علی حیدر،سلیم عباس صدیقی، مہر سخاوت سیال اور دیگر نے کی، رہنمائوں نے خطاب کرتے ہوئے کہ ناصر شیرازی کا اغوا جمہوریت کے منہ پر طمانچہ ہے۔ علاوہ ازیں جنوبی پنجاب کے 9 شہروں میں احتجاجی مظاہرے اور ریلیاں نکالی جائیں گی، مظفرگڑھ میں دن گیارہ بجے پریس کلب کے سامنے احتجاجی مظاہرہ کیا گیا، اوچشریف میں نمازجمعہ کے بعد علمدار چوک پر احتجاجی مظاہرہ کیا گیااس سلسلہ میں محلہ جھک میں علامہ کاشف ظہور نقوی ،مولانا ظفر حسین حقانی ، علامہ حسین بخش سروری ، مولانا اقبال حسین ، مولانا محمد رضا ، مولانا عابد حسین نے نماز جمعہ کے اجتماعات سے خطاب کرتے ہوئے زائرین کے قافلوں کو بلوچستان میں روکنےکیخلاف احتجاج کیا گیا ۔</TEXT>
