<DOCNO>2551620</DOCNO>
<HL>آصف زرداری کے حق میں نہیں، جمہوریت کے فروغ قرضے کی وصولی، آزاد عدلیہ اور اداروں کی مضبوطی کیلئے پنجاب سے متفقہ قرارداد منظور کروائیں گے  وزیر اعلیٰ پنجاب صدر پر اعتماد نہیں  سترہویں ترمیم کے حوالے سے وزیر اعظم کے وعدوں پر اعتبار کرینگے  آرمی چیف سے رات کے وقت ملاقات ممنوعہ شجر نہیں ، طالبان میں بہت سے اچھے لوگ ہیں مذاکرات کئے جائیں ، چوہدری پرویز الٰہی نے تیس کروڑ روپے کا خفیہ چیک لیا جس کا کوئی ریکارڈ موجود نہیں  پنجاب بنک میں 9 ارب کا ڈاکہ ہمارے دور میں نہیں ڈالا گیا  سٹیٹ بینک نے پنجاب بینک میں دس ارب ڈالنے کا حکم دیا  مجبور اً قرض لینا پڑا پنجاب میں سستی روٹی تیزی سے مقبول ہورہا ہے جس کا اعتراف تنقید کر نے والے گورنر سلمان تاثیربھی کر چکے ہیں  نجی ٹی وی کے پروگرام میں اظہار خیال</HL>
<AUTHOR>اردو پوائنٹ</AUTHOR>
<DATELINE> Pakistan 2010-01-11 22:07:22+05</DATELINE>
<TEXT>اسلام آباد(اُردو پوائنٹ اخبار تازہ ترین ۔11جنوری۔ 2010ء) وزیر اعلیٰ پنجاب میاں محمد شہباز شریف نے کہا ہے کہ صدر زرداری کے حق میں نہیں، جمہوریت کے فروغ قرضے کی وصولی، آزاد عدلیہ اور اداروں کی مضبوطی کیلئے پنجاب سے متفقہ قرارداد منظور کروائیں گے  صدر زر داری پر اعتماد نہیں  سترہویں ترمیم کے حوالے سے وزیر اعظم کے وعدوں پر اعتبار کرینگے  آرمی چیف سے رات کے وقت ملاقات ممنوعہ شجر نہیں  ملاقات میں دہشت گردی  کیری لوگر بل اور دیگر امورپر بات چیت کی گئی جنرل کرامت کے بعد اشفاق پرویز کیانی جیسا جمہوری آدمی پاک فوج کا سپہ سالار ہے  جنوبی وزیرستان میں آپریشن ضروری ہے تاہم پہلے حکومت عوام کے زخموں پر مرہم رکھیں  نعروں سے کام نہیں چلے گا  طالبان میں بہت سے اچھے لوگ ہیں جن سے مذاکرات کئے جائیں  چوہدری پرویز الٰہی نے تیس کروڑ روپے کا خفیہ چیک لیا جس کا کوئی ریکارڈ موجود نہیں  پنجاب بنک میں 9 ارب کا ڈاکہ ہمارے دور میں نہیں ڈالا گیا  سٹیٹ بینک نے پنجاب بینک میں دس ارب ڈالنے کا حکم دیا اس لئے مجبور اً قرض لینا پڑا  این ایف سی ایوارڈ پر اتفاق رائے ہونا اللہ کا فضل ہے پنجاب میں سستی روٹی تیزی سے مقبول ہورہا ہے جس کا اعتراف تنقید کر نے والے گورنر سلمان تاثیربھی کر چکے ہیں ۔ () پیر کی شب نجی ٹی وی کو دیئے گئے ایک انٹرویو میں شہباز شریف نے کہاکہ وزیراعلیٰ پنجاب میاں شہباز شریف نے کہا کہ آرمی چیف سے رات کے وقت ملاقات کرنا شجر ممنوعہ نہیں میرے اوقات کار دن رات ہیں۔ نواز شریف بھی مجھ سے ناراض ہوتے ہیں کہ اوقات کار کم کرواس کے باوجود میں صوبے کی ترقی کیلئے دن رات محنت کرتا ہوں۔ آرمی چیف سے رات کے وقت ملاقات کرنے کا شوشہ ان کا چھوڑا ہوا ہے جن کے مشاغل رات کو کچھ اور ہوتے ہیں ۔ میں حکومت رات کو بھی کرتا ہوں شاید اس لئے انہیں کنفیوژن ہوئی ہے۔ شہباز شریف نے کہاکہ ملک میں دہشتگردی کے حوالے سے آرمی چیف سے ملاقات کی۔ سیکیورٹی صورتحال زیر بحث آئی۔ پنجاب پولیس کی پاسنگ آؤٹ پریڈ جن کی تربیت فوج کے کور کمانڈروں نے کی تھی ۔ اس پر کچھ دیر بات چیت جاری رہی اس کے علاوہ ملاقات میں کچھ نہیں تھا۔ میں اس سے پہلے بھی کئی چیفس آف آرمی سٹاف سے ملاقات کر چکا ہوں۔ جنرل کرامٹ کے بعد اشفاق پرویز کیانی جیسا جمہوری آدمی اس قوم کو ملا ہے یہی قوم کی خوش قسمتی ہے ۔ آج ہم اس کا بھی فائدہ نہ اٹھائیں نظام کو بہتر نہ بنائیں اور اپنی کارکردگی سے عوام کی بدحالی کو خوشحالی میں بدلنے کی کوشش نہ کریں اور الزام لیں کہ رات کے وقت ملاقاتیں کرتا ہوں۔ میں انہیں بتا دینا چاہتا ہوں کہ ایسا آرمی چیف بہت عرصے کے بعد فوج کو ملا ہے۔ کیری لوگر بل پر بات ہوئی اور میں نے کہا کہ میری پارٹی اس کو نہیں مانتی ۔ انہوں نے اس پر اپنی رائے نہیں دی۔ کیری لوگر بل کے نتیجے میں جو امداد پاکستان کو مہیا ہو گی اس سے ملکی آزادی کو ٹھیس پہنچے گی۔ ہم نے اپنا فرض ایماندری سے نبھایا تو دنیا کی کوئی طاقت ملک کے جمہوری نظام کو غیر مستحکم نہیں کر سکتی۔ جنوبی پنجاب میں ”طالبانائزیشن “ پروپیگنڈہ ہے جو مغربی میڈیا نے پھیلایا ہے ۔ پنجاب میں جہادی گروپوں کا آنا جانا ہے لیکن وہاں موجود نہیں رہتے ۔ چین امریکہ نے بڑی پذیرائی دی آج انہیں دہشتگرد بنا دیا۔ دہشتگردی نے دراصل غربت کی کوش سے جنم لیا ۔ پنجاب میں پچھلے دو سالوں میں تیس کے قریب واقعات ہوئے اور بہت ساری جانیں ضائع ہوئیں۔ اس سلسلے میں بہت سارے لوگ پکڑے گےء اور ان سے باقاعدہ مشترکہ تحقیقاتی ٹیمیں تفتیش کر رہی ہیں۔ راولپنڈی میں جی ایج کیو پر حملہ میں ملوث بڑا خطرناک ملزم پکڑا گیا راتوں رات امن قائم نہیں ہو سکتا۔ اس کے لئے ہمیں جدوجہد کرنا ہو گی اور قربانیاں دینے کیلئے تیار رہنا ہو گا۔ آئر لینڈ میں کئی دھائیوں سے خون کی ہولی کھیلی جا رہی تھی۔ برطانیہ نے اس دہشتگردی کے پیچھے چھپے ہوئے افراد کو سامنے لا کر ان سے بیٹھ کر آئرلینڈ کی حکومت بھی شامل کر کے مذاکرات کیے اور پھر وہاں سکون قائم ہوا۔ جنوبی وزیرستان میں آپریشن ضروری ہے لیکن پہلے حکومت کو عوام کے زخموں پر مرہم رکھنا ہو گا نعروں سے کام نہیں چلے گا ۔ وہاں موجود اچھے لوگوں کا حوصلہ بڑھانا چاہئے اور ان سے کہا جاتا کہ آپ بہکاوے میں آ گئے تھے کسی کے مذہب کو برا مت کہو انصاف تعلیم لوگوں کوعلاج دو ۔ ریاست مدینہ کی قائد کے پاکستان میں ضرورت ہے۔ اس طرح کے اقدامات اٹھائیں گے تو انشاء اللہ بچا کچھا پاکستان کدوبارہ اپنا اصل مقام حاصل کر لے گا اور میرے خیال کے مطابق بھٹکے ہوئے افراد راہ راست پر آنا چاہتے ہیں ۔ پنجاب بنک میں 9 ارب کا ڈاکہ ہمارے دور میں نہیں پڑا سٹیٹ بنک نے مجھے حکم دیا کہ اگر آپ یہاں پر د س ارب نہیں ڈالیں گے تو ہم پنجاب بنک بند کر دیں گے۔ اب میں یہاں کیا کرتا۔ جن لوگوں کی عمر بھر کی پونجی ہے اس کو ضائع ہونے دیتا۔ اس دور میں پنجاب حکومت کے زیر استعمال 800 فالتو گاڑیاں بیچیں وزارت اعلیٰ ہاؤس میں ایک نیا صوفہ نہیں لے کر آیا۔ شہباز شریف نے کہا کہ این ایف سی ایوارڈ پر اتفاق رائے ہونا اللہ کا فضل ہے۔ تمام قوم کو خوشی ہونی چاہئے یہ صرف میری کامیابی نہیں سب کی کامیابی ہے بہت بڑی تبدیلی آئی۔ یہ بات قربانی کی نہیں ایثار اخوت کی ہے۔ 63سالہ ملکی تاریخ میں جب بھی پنجاب نے کوئی اچھا کالم کیا تب طعنہ ملا۔ کچھ غلطیاں ہم سے ہوئی ہونگی مگر زیادہ ہمارے کھاتے میں ناکردہ گناہوں کو ڈال دیا گیا۔ این ایف سی ایوارڈ پر بہت پذیرائی ملی اور تمام وزارئے اعلیٰ خصوصاً بلوچستان نے میری بہت تعریف کی جس پر میں ان کا شکر گزار ہوں۔ انہوں نے کہا کہ ملک کی 63 سالہ تاریخ میں شفاف احتساب نہیں ہوا۔ آج اس بات کی امید اس لئے ہے کہ 16 مارچ 2009 کو آزاد عدلیہ دوبارہ بحال ہوئی جس میں عوام میڈیا اور سیاسی ورکرز کی قربانیاں شامل ہیں۔ یہ تاریخ کا بہت بڑا فیصلہ تھا اور عوامی جدوجہد سے جو چیز معروض وجود میں آتی ہے اس کا دیر یا اثر رہتا ہے۔ بشرطیکہ عدلیہ اور باقی اداروں کی طرح اپنا فرض ادا کرے۔ انہوں نے کہا کہ وفاق کو شکوہ ہے کہ عدلیہ میں احتساب ان کا ہو رہا ہے تو یہ زیادتی کی بات ہے وہ بھول گئے کہ پچھلے سال ڈوگر کورٹ کے ذریعے میاں نواز شریف اور مجھے پی سی او عدالتوں کے سامنے پیش ہونے کی سزا دی۔ زرداری نے ایک گواہ کے ساتھ مجھے آفر کی کہ بزنس ڈیل ہوتی رہتی ہے ۔ ڈوگر کورٹ آپ کے سارے مقدمات چھوڑنے کو تیار ہے۔ آپ ان سے بزنس کریں اور ان کی مدت ملازمت میں توسیع کیلئے ساتھ دیں۔ میں نے زرداری سے کہا کہ میں اس کام کیلئے آپ کے پاس نہیں آیا اور اگر آپ کی یہ نیت ہے تو ہم سزا بھگتنے کیلئے تیار ہیں لیکن غیر آئینی و غیر قانونی کام نہیں کریں گے۔ ایوان صدر میں ڈیل کے ذریعے چیف جسٹس ڈوگر اپنی مدت ملازمت میں توسیع کیلئے من گھڑت کیسز ختم کروانے کیلئے تلے ہوئے ہیں۔ انہوں نے کہا کہ ایک سازش کے تحت پنجاب میں گورنر راج نافذ کیا گیا ہمیں فارغ کر دیا گیا لیکن عوام کی طاقت سے علدیہ بحال ہوئی اور ہم بھی دوبارہ پنجاب حکومت میں واپس آئے آج وہ یہ کہتے ہیں کہ احتساب ان کا ہوا ہے کیا وہ ڈوگر راج کے اس بھیانک اقدام کو بھول گئے ہیں پھر اسی ڈوگر راج کے دوران راتوں رات صدر بننے کیلئے بی اے کی شرط ختم کر دی گئی ۔ انہوں نے کہا کہ این آر او مقدمات سچے ہیں یا جھوٹے اس کا فیصلہ سپریم کورٹ کرے گی۔ اس لئے پیپلز پارٹی کہتی ہے کہ ہم استعفیٰ کیوں دیں اور صدر زرداری کو آئین کے تحت استشنیٰ حاصل ہے یہ ان کی مرضی ہے انہوں نے کہا کہ این آر او کا لا قانون ہے کابینہ سمیت اس کے موجد کو بھی سزا ملنی چاہیے اور دیگر لوگ جنہوں نے اس گنگا میں اشنان کیا وہ تمام افراد ذمہ دار ہیں انہوں نے کہاکہ شریف خاندان این آر او زدہ ہے نہ کبھی قرضوں کا ایک ڈھیلا صاف کر ایا کبھی قومی وسائل کا غلط ا ستعمال کیا اتفاق فاؤنڈری نے جنوری 1972ء کو اپنا کام شروع کیا اور یہ فاؤنڈری سات بھائیوں نے مل کر بنائی تھی میرے والد اس کے سربراہ تھے اور اتفاق کسی ساز باز یا سفارش سے نہیں خالصتاً محنت سے لگائی گئی ڈاکٹر مبشر حسن نے کہا تھا کہ میں سرمایہ داروں کو الٹا لٹکا دونگا اس دو ران میرے خاندان نے چھ فیکٹریاں لگائیں آج بھی وہ فیکٹریاں کام کررہی ہیں اور اللہ کا شکر ہے کہ ایک پیسہ بھی ناجائز کا استعمال نہیں کیا گیا مجھے فخر ہے کہ میرے خاندان نے محنت کے بل بوتے پر کام کر تے ہوئے پاکستان میں سرمایہ کاری کی انہوں نے کہاکہ اس عدلیہ پر مجھے پورا اعتماد ہے صدرزرداری کو پیش کش کرتا ہوں کہ میں بھی استعفیٰ دیتا ہوں وہ بھی اپنے حواریوں سمیت استعفیٰ دیں اکٹھے عدالت میں چلتے ہیں اور جب تک عدالت سے کلیئرنس سرٹیفکیٹ نہیں ملتا ہم ا پنے عہدے نہیں سنبھالیں گے میرے خلاف اگر فیصلہ ہوتا ہے تو ہم عمر بھر کیلئے گوشتہ نشیں ہو جائیں گے وزیر اعلیٰ پنجاب نے کہاکہ صدر زر داری سپریم کورٹ میں مرضی کے ججز پر مشتمل بینچ بنوالیں اکٹھے کٹہرے میں کھڑے ہو جاتے ہیں دودھ کا دودھ اور پانی کا پانی ہو جائیگا ایک سوال کے جواب میں انہوں نے کہاکہ سیاسی طورپر قرضے معاف کر انے والوں کو سخت سے سخت سزا ملنی چاہیے اور قرضے جرمانے کے ساتھ وصول کئے جائیں اور بلا تفریق قرضے وصول ہونے چاہئیں قرضے لینے والا فرد کا تعلق کسی پارٹی سے بھی ہو ۔ انہوں نے کہاکہ ملک میں جمہوریت کو فروغ دینا ہے آئین و قانون کی حکمرانی قائم کر نا ہوگی اور عدالتوں کے تمام فیصلے ماننا ہونگے یہ نہیں کہا کہ جوفیصلہ غلط آیا وہ برا اور جو حق میں آیا وہ اچھا فیصلہ ہے شہباز شریف نے کہاکہ افراد کی حمایت کر نے کا سوا ل پیدا نہیں ہوتا ۔نظام کی حمایت کیلئے ہر وقت تیار ہونگے ، صدر زرداری کے حق میں پنجاب سے قرارداد منظور نہیں ہوگی ، جمہوریت کے فروغ قرضے کی وصولی، آزاد عدلیہ اور اداروں کی مضبوطی کیلئے قرارداد آئی تو متفقہ طور پر منظور کروائیں گے ۔ شہباز شریف نے کہا کہ 17 ویں ترمیم کے حوالے سے پیپلز پارٹی کے کئے گئے وعدوں میں سے وزیراعظم کا وعدہ تو قابل قبول ہے مگر صدر زرداری پر اعتماد نہیں ہے جو شخص قرآن پر ہاتھ رکھ کر مشرف کے مواخذے کے چوبیس گھنٹے کے بعد عدلیہ بحال کرنے کے وعدے سے مکر جائے اور کہا جائے کہ معاہدہ قرآن وحدیث نہیں ہے اس سے زیادہ بڑا دھچکا ہمیں کیسے لگ سکتا ہے ۔ شہباز شریف نے کہا کہ میں نے روٹی ، کپڑا مکان کا نعرہ نہیں لگایا تھا مگر مجھے اس بات پر فخر ہے کہ دو روپے روٹی کا پروگرام شروع کیا وہ  اور کامیابی کی طرف بڑھ رہا ہے ۔ 63 سالہ تاریخ میں دو روپے کی روٹی پہلا تجربہ ہے ۔ دو روپے روٹی پروگرام امیروں کیلئے نہیں مزدور طبقے کیلئے ہے اس پروگرام میں کمزوری ہوسکتی ہے لیکن اگر یہ پروگرام فعال نہ ہوتا تو جب گورنر راج لگا تھا تو گورنر کے اہلکار شہروں میں دو روپے کی روٹی کی دستیابی چیک نہ کرتے کہ آیا شہباز شریف کے جانے کے بعد دو روپے کی روٹی مل رہی ہے جو شخص اس پروگرام کو برا بھلا کہتا تھا وہ خود اس کو سراہتا ہے انہوں نے کہا کہ قرضے میں نے شاہ خرچیوں میں نہیں اڑاے۔ چوہدری پرویز الہی نے تیس کروڑ روپے کاخفیہ چیک لیا جس کا کوئی نام اور پتہ نہیں اور یہ ریکارڈ پر موجود ہے اور اگر میں احتساب کروں تو کہیں گے کہ سیاسی انتقام لیا جارہا ہے اس لئے میرا مطالبہ ہے کہ عدلیہ ان قرضہ خوروں کا احتساب کرے اور عوام کی ایک ایک پائی وصول کی جائے ۔ شہباز شریف نے کہا کہ پیپلزپارٹی میثاق جمہوریت پر عمل قانون کی حکمرانی کرپشن کے خاتمے کا محاسبہ، عدلیہ کا پورا احترام اور ساتھ دیں تو صدرزرداری کے ساتھ ہیں اس کے علاوہ سرکاری وسائل پر کھانے پینے کیلئے نواز شریف اور میں ملاقات کیلئے تیار نہیں ہیں ، نواز شریف بخدا ملکی مفاد کیلئے ایجنڈوں کی تکمیل چاہتے ہیں ملکی مفاد کیلئے کھیلی جانیوالی کسوٹی ہمارا کم سے کم مطالبہ ہے اور یاد رہے کہ یہاں کوئی کسی کو نہیں نکال رہا بشرطیکہ آئین وقانون کی پاسداری کی جائے ۔</TEXT>
