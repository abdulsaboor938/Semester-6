<DOCNO>2879166</DOCNO>
<HL>اسلام آباد: 5 انسانی سمگلرگرفتار، جعلی پاسپورٹ، ویزہ اسٹیکرز بر آمد</HL>
<AUTHOR>دنیا نیوز</AUTHOR>
<DATELINE> Pakistan 2012-07-28 00:00:00+05</DATELINE>
<TEXT>ایف آئی اے پاسپورٹ سیل نے اسلام آباد کے مختلف علاقوں میں چھاپے مار کرپانچ انسانی سمگلروں کو گرفتار کر لیا۔ اسلام آباد ایف آئی اے نے ڈائریکٹر اسلام آباد زون کی نگرانی میں چھاپہ مار ٹیموں کے ساتھ مل کر کارروائی کی اورپانچ انسانی سمگلر گرفتار کر لئے۔ ان سے بڑی تعداد میں پاسپورٹ اور جعلی ویزہ اسٹیکرز بھی بر آمد کر لئے۔ ایف آئی اے کا کہنا ہے کہ کارروائی میں انسانی سمگلروں سے شینجن، آسٹریلین، کینیڈین ویزہ اسٹیکرز بھی برآمد کئے گئے۔ ایف آئی اے نے ملزمان کو انسداد انسانی سمگلنگ سیل کے حوالے کر کے تفتیش شروع کر دی ہے۔</TEXT>
