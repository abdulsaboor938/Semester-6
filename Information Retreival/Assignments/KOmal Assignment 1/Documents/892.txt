قطری وزیرخارجہ کی عمران خان سے ملاقات، وزیراعظم کی قطر کو سرمایہ کاری کی دعوت
اسلام آباد: وزیراعظم عمران خان سے قطری وزیرخارجہ نے ملاقات کی ، جس میں باہمی تعاون کے فروغ اور سرمایہ کاری پر تبادلہ خیال ہوا. تفصیلات کے مطابق آج وزیراعظم کی قطری وزیرخارجہ محمد بن عبدالرحمان سے ملاقات ہوئی. قطری وزیر خارجہ نے انتخابات میں کامیابی پر وزیراعظم عمران خان کو مبارک باد پیش کی اور قطری امیر کی جانب سے وزیراعظم کے لئے نیک خواہشات کا پیغام پہنچایا گیا. قطری وزیرخارجہ نے کہا کہ امیر قطر پاکستان کی نئی قیادت کے ساتھ کام کرنے کے خواہش مند ہیں، ہم دونوں ممالک کے درمیان باہمی تعلقات کی مضبوطی چاہتے ہیں، پاکستانیوں کو ملازمتیں فراہم کریں گے. اس موقع پر وزیراعظم عمران خان نے کہا کہ پاکستان قطرکے ساتھ باہمی تعلقات کوفروغ دینے میں کردار ادا کرے گی. مزید پڑھیں: ماضی کی حکومتوں نے ملک کے ساتھ جو کیا، وہ دشمن بھی نہیں کرتے: وزیراعظم عمران خان نے کہا کہ قطرکے ساتھ تجارت بڑھانے کے لئے پرامید ہیں، ایک لاکھ پاکستانیوں کوروزگارکی پیش کش کاخیرمقدم کرتے ہیں، پاکستانیوں کو روزگارکی فراہمی کےفیصلے پر جلد عمل در آمد کے خواہاں ہیں. وزیراعظم نے قطری سرمایہ کاروں کوپاکستان میں سرمایہ کاری کی دعوت دیتے ہوئے کہا کہ قطری سرمایہ کار زراعت اور توانائی کے شعبوں میں سرمایہ کاری کریں. قطری وزیرخارجہ نے پرتپاک استقبال پروزیراعظم کا شکریہ ادا کیا، قطری وزیرخارجہ کی پاکستان کے ساتھ اقتصادی تعاون بڑھانے کی یقین دہانی کروائی. comments
