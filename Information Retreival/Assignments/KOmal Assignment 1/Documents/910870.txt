<DOCNO>910870</DOCNO>
<HL>باپ کے ہاتھوں تشدد کا نشانہ بننے والے بچوں کی ماں وطن پہنچ گئی</HL>
<AUTHOR>روزنامہ جنگ</AUTHOR>
<DATELINE> Pakistan 2016-01-17 05:01:00+05</DATELINE>
<TEXT>کراچی(اسٹاف رپورٹر)کراچی میں باپ کے ہاتھوں تشدد کا نشانہ بننے والے بچوں کی ماں دبئی سے وطن پہنچ گئی، خاتون نے انکشاف کیا کہ اس کے شوہر نے غلط دھندے کیلئے بیرون ملک بھیجا تھا۔تفصیلات کے مطابق پیر آباد تھانےکیحدودمحمد پور چوکی کی حدودمیں پولیس نے ایک کارروائی میں 3بچوں کو بازیاب کرواتے ہو ئے ان کے باپ سعید کو گرفتار کیا تھا جس نے بتایا کہ اس نے اپنے بچوں کو تاوان کی غرض سے خود اغوا کیا اور تشدد کا نشانہ بھی بنایا تھا ۔محمد پور چوکی کے انچارج عمران گجر نے بتایا کہ بچوں کے اغوا کے ڈراپ سین کے بعد ان کی ماں دبئی سے کراچی پہنچ گئی ہے اور اس نے پولیس کے سامنے اپنے بیان میں کہا کہ اس کے شوہر سعید نے غیر اخلاقی کاموں کی غرض سے ایک ایجنٹ کے ذریعے اسے دبئی بھجوایا تھا اور اسے بلیک میل کر کے پیسے بھی وصول کر رہا تھاتاہم میرے ضمیر نے ناجائز دھندے کو قبول کرنے سے انکار کردیا اور میں موقع پاتے ہی واپس آگئی ۔عمران گجر کا کہنا ہےکہ بچوں کو سماجی رہنما کے حوالے کردیا گیا ہے جبکہ ملزم کے خلاف چالان مکمل کر کے جلد عدالت میں پیش کردیا جائے گا ۔</TEXT>
