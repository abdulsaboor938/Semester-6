ایم پی اے نے بجٹ تقریر کےدوران ووٹ خریدنےکا اعتراف کیا‘ حلیم عادل شیخ
کراچی : پاکستان تحریک انصاف کے رکن سندھ اسمبلی حلیم عادل شیخ کا کہنا ہے کہ معلوم کیا جائے کس نے ووٹ بیچا اور کس نے خریدا۔ تفصیلات کے مطابق کراچی میں سندھ اسمبلی کے باہرمیڈیا سے گفتگو کرتے ہوئے حلیم عادل شیخ نے کہا کہ منتخب ایم پی اے نے بجٹ تقریر کے دوران ووٹ خریدنےکا اعتراف کیا۔ حلیم عادل شیخ نے کہا کہ اسپیکرسندھ اسمبلی کو خط لکھ دیا ہے، جتنی مذمت کی جائے کم ہے۔ انہوں نے کہا کہ مکروہ دھندے سے متعلق اس ممبرسے معلومات لی جائیں، معلوم کیا جائے کس نے ووٹ بیچا اور کس نے خریدا۔ پاکستان تحریک انصاف کے رکن سندھ اسمبلی حلیم عادل شیخ نے کہا کہ ہم الیکشن کمیشن اور عدالت سے بھی رجوع کررہے ہیں۔ تیمور تالپور کا سینیٹ انتخاب کے لیے ووٹ خریدنے کا اعتراف یاد رہے کہ گزشتہ روز سندھ اسمبلی میں ہونے والی بجٹ بحث میں پیپلزپارٹی کے تیمورتالپور نے جوش خطابت میں سینیٹ الیکشن میں پیپلزپارٹی کی طرف سے ووٹ خریدنے کا اعتراف کیا تھا۔ تیمور تالپور کے اس جملے پراپوزیشن ارکان نے شدید احتجاج کیا تھا تاہم وہ مسلسل بولتے رہے، جی ڈی اے اور پاکستان تحریک انصاف کے ارکان اپوزیشن لیڈر فردوس شمیم نقوی کی قیادت میں ایوان سے احتجاجاََ واک آؤٹ کرگئے تھے۔ comments
