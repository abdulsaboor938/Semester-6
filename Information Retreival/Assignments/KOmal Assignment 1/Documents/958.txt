سلمان خان ’پیار‘ کے مرنے پر افسردہ، مداحوں کی تعزیت
ممبئی: بالی ووڈ کے نامور اداکار سلمان خان کا پیار اُن سے بچھڑ گیا جس کی وجہ سے دبنگ خان افسردہ ہیں۔ تفصیلات کے مطابق بالی ووڈ کے نامور اداکار آجکل اپنی نئی آنے والی فلم ’بھارت‘ کی شوٹنگ کے لیے ابوظہبی میں موجود ہیں، اسی دوران انہیں ایک ایسی خبر ملی جس کی وجہ سے وہ افسردہ ہوگئے۔ سماجی رابطے کی ویب سائٹ پر سلمان خان نے بذریعہ ٹویٹ مداحوں کو مطلع کیا کہ ’میرا سب سے خوبصورت پیار آج گزر (چل بسا) گیا، خدا اس کی روح کو اطمینان بخشے‘۔ دبنگ خان کے ٹویٹ پر اُن کے مداحوں نے بھی افسوس کا اظہار کرتے ہوئے تعزیت کی۔ My most beautiful my love gone today. God bless her soul. pic.twitter.com/a7Xdag3Xye — Salman Khan (@BeingSalmanKhan) October 18, 2018  بھارتی میڈیا کے مطابق سلمان خان کے پاس مذکورہ کتا گزشتہ کئی سالوں سے موجود تھا اور وہ فارغ اوقات میں اس کے ساتھ وقت گزارنا پسند کرتے تھے، دونوں ایک دوسرے سے اس قدر مانوس تھے کہ اکثر اوقات دبنگ خان اسے اپنے ساتھ لے آتے تھے۔ یادگار تصاویر  واضح رہے کہ بالی ووڈ کے اکثر اداکاروں کے پالتو جانور ہیں جن میں بالخصوص کتے اور بلیاں شامل ہیں، حال ہی میں اداکارہ پریانکا چوپڑا نے اپنے پالتو کتے کی سماجی رابطے کی ویب سائٹ انسٹاگرام پر آئی ڈی بنائی تھی جس کے بعد وہ سیلبرٹی بن گیا تھا۔  comments
