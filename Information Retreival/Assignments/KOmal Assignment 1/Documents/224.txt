آصف زرداری کی شہبازشریف کے ساتھ اسمبلی آمد، ملاقات کی تصدیق، ساتھ چلنے پر اتفاق
اسلام آباد: ن لیگ اور پیپلزپارٹی میں فاصلے کم ہونے لگے، شہباز شریف اور آصف زرداری ساتھ ساتھ ایوان میں پہنچے. تفصیلات کے مطابق صدر ن لیگ اور سابق صدر کی قومی اسمبلی کے اجلاس میں آمد پر چہ میگوئیاں ہونے لگیں.دونوں رہنما مسکراتے ہوئے لابی سے اسمبلی فلور پر آئے. اس دوران شہباز شریف اسپیکرسےٹکراگئے، دونوں کی آمد پر اپوزیشن نے ڈیسک بجاکر استقبال کیا۔ قبل ازیں شریک چیئرمین پی پی پی اور صدر مسلم لیگ ن کی پارلیمنٹ ہاؤس کی لابی میں ملاقات ہوئی، جس میں پیپلزپارٹی اورن لیگ کا مل کر چلنے پر اتفاق ہوا. شہباز شریف اور آصف زرداری کا موقف بعد ازاں دونوں رہنماؤں نے ملاقات اور تبادلہ خیال کی تصدیق کر دی. شہباز شریف نے میڈیا سے بات کرتے ہوئے کہا کہ آصف علی زرداری سے خیریت دریافت کی، اےپی سی کے حوالے سے فیصلہ مشاورت کے بعد ہو گا. پارلیمنٹ ہاؤس سے روانگی سے قبل آصف علی زرداری نے کہا کہ شہبازشریف سےملاقات ہوئی ہے، البتہ اےپی سی پرابھی کوئی پیش رفت نہیں ہوئی. ویاد رہے کہ گذشتہ دنوں وفاقی وزیر اطلاعات فواد چوہدری نے کہا تھا کہ اپوزیشن کی آل پارٹیز کانفرنس پر ہمیں کوئی اعتراض نہیں ہے۔ اپوزیشن جتنے چاہے اے پی سی کر لے کوئی فرق نہیں پڑے گا۔  comments
