<DOCNO>1002734</DOCNO>
<HL>جبری شادیوں اور خواتین کے استحصال کے خلاف کانفرنس کا انعقاد</HL>
<AUTHOR>روزنامہ جنگ</AUTHOR>
<DATELINE> Pakistan 2016-06-17 05:06:00+05</DATELINE>
<TEXT>بریڈفورڈ (محمد رجاسب مغل) جبری شادیاں اور غیرت کے نام پر خواتین کے ساتھ ہونے والے استحصال پر کمیونٹی میں خاموشی پائی جاتی ہے یارکشائر میں ہونے والے ایسے جرائم کی بڑی تعداد کی رپورٹ ہی نہیں کرائی جاتی جو کہ متاثرین کے لئےاور مہم چلانے والوں کے لئے انتہائی باعث تشویش ہے ان خیالات کا اظہار خواتین کے حقوق اور معاشرے میں ان کے ساتھ ہونے والی ناانصافیوں کے لئے آواز بلند کرنے اور عوام میں آگاہی پیدا کرنے کے لئے ایک کانفرنس کا انعقاد کیا گیا۔ بریڈفورڈ کے ایک خیراتی ادارے کی مہم جو کہ بالخصوص جبری شادیوں اور غیرت کے نام پر کئے جانے والے مظالم کے شکار افراد کی مدد کرتی ہے اس کمپین کی سربراہ جسوندر سنگھیرا کا کہنا ہے کہ ایسے جرائم کی رپورٹنہ کرنا کوئی معمولی بات نہیں بلکہ یہ لمحہ فکریہ ہے۔ انہوں نے کہا کہ بالخصوص گرمیوں کی چھٹیوں کے دوران نوجوان کی اکثریت اس خطرے سے دوچار رہتی ہے۔ مس سنگھیرا جو خود بھی 16برس کی عمر میں جبری شادی کا شکار ہوئیں، نے بتایا کہ یارکشائر اس طرح کے کیسز کا بڑا مرکز بنتا جا رہا ہے۔ ہمارے اس خیراتی ادارے کی مہم نے 2014ء میں 167سے زائد کیس نمٹائے جبکہ پچھلے سال ہماری آگاہی مہم سے ایسے کیسوں میں خاطر خواہ کمی دیکھنے میں آئی۔ بریڈفورڈ کے ایک واقعے کا ذکر کرتے ہوئے کہا کہ شفیلیا نامی ایک 17سالہ لڑکی کو اس کے والدین نے قتل کر دیا۔ شفیلیا ایک ذہین اور ہونہار لڑکی تھی جو کہ قانون دان بننا چاہتی تھی اور زندگی کی دوڑ میں اور معاشرے میں سب کچھ کرناچاہتی تھی۔ مگریہ سب کچھ اس کاجرم ہوا جس کی بنا پر وہ قتل ہوئی۔ اس موقع پر کمیونٹی رہنمائوں نے تشویش کا اظہار کرتے ہوئے بعض ایسے کیسوں کو بھی نشاندہی کی جس میں ہماری پاکستانی کمیونٹی اپنے معذور بچوں کی شادیاں پاکستان میں جاکر کرتے ہیں اور لڑکیوں کو یہاں پر بلا کر ساری زندگی گھر کا قیدی بنا دیا جاتا ہے۔ یہاں تک کہ وہ اپنے والدین سے تنہائی میں فون پر بھی بات نہیں کر سکتیں۔ ایسے بے شمار کیس اب بھی ہماری کمیونٹی کے اندر موجود ہیں مگربدنامی کے ڈر سے انہیں انڈر کارپٹ کیا جا رہا ہے۔ کمیونٹی نے پاکستانی خاندانوں سے اپیل کی کہ وہ محض برطانیہ میں جانے کی خاطر اپنی بچیوں کو کسی معذور شخص کے ساتھ نہ باندھیں ان کی ساری زندگی تباہ برباد نہ کریں۔ معروف سماجی خاتون رضیہ سلطانہ نے جبری شادیوں اور ہماری کمیونٹی میں اس طرح کے رونما ہونے والے واقعات سراسر غلط ہے اور ناقابل برداشت ہیں، اسلام شادی کےلئے کوئی جبر نہیں یہاں تک کہ طلاق کے معاملے میں عورت کو آزادی حاصل ہے۔ مگر افسوس عزت کی خاطر یا اس کے نام پر ہم نے اسلام کے سنہری اصولوں سے روگردانی کر رہے ہیں۔ خاتون مذہبی سالر زینب حسین نے بھی جبری شادیوں کو مسترد کرتے ہوئے کہا کہ شادی دو دلوں کے درمیان ہوچاہئے اس کی کوئی بھی وجہ ہو انتہائی غلط اور اسلامی تعلیمات کے خلاف ہے آپ کسی کو زبردستی کسی کے ساتھ محبت کے لئے اسکی زندگی تباہ نہیں کر سکے۔ برطانیہ میں اس سلسلے میں قانون سازی کے ذریعے ’’فورسڈ میرج پروٹیکشن آرڈر‘‘ کے نام پر بننے والے قانون کے ذریعے برطانوی والدین یا کوئی بھی کسی برطانوی لڑکے یا لڑکی کی جبری شادی نہیں کر سکتا اور نہ ہی بہانے سے کسی دوسرے ملک میں لے جاکر شادی اجازت ہے ایسا کرنے والے کو دو سال قید کی سزا اور جرمانہ بھی ہوگا۔ ادا کرنے پر زور دیا۔ یارکشائر پولیس کرائم کمشنر مارک برن ولیمز نے بھی کمیونٹی سے اپیل کی کہ وہ اس سلسلے میں اپنا کردار ادا کرتے ہوئے۔ نوجوان نسل میںیہ شعور پیدا کریں کہ ایسے معاملات میں وہ جرأت کے ساتھ سامنے آئیں جبراً شادی کرنے یا خاندان کے اندر ظلم برداشت کرنے کی ضرورت نہیں۔</TEXT>
