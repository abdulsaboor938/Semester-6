<DOCNO>2671181</DOCNO>
<HL>وزیراعظم کی ہدایت پر کل ریاست جموں وکشمیر سمیت پاکستان بھر میں یوم سیاہ منایا جائیگا</HL>
<AUTHOR>اردو پوائنٹ</AUTHOR>
<DATELINE> Pakistan 2014-07-03 15:02:21+05</DATELINE>
<TEXT>مظفرآباد(اُردو پوائنٹ تاز ترین اخبار۔ 3جولائی 2014ء) ریاست جموں وکشمیر کے وزیراعظم چوہدری عبدالمجید اور آل پارٹیز حریت کانفرنس کی متفقہ کال پر بھارتی وزیراعظم نریندر مودی کے دورہ کشمیر کے موقع پر 8لاکھ قابض بھارتی افواج کی طرف سے ریاستی دہشت گردی ،انسانی حقوق کی سنگین خلاف ورزیوں کے خلاف آج بروز جمعتہ المبارک ریاست جموں و کشمیر کے دونوں اطراف ،پاکستان کے چاروں صوبوں اور دنیا بھر میں بھرپور انداز میں یوم سیاہ منایا جائے گا آزادکشمیر بھر میں جلسئے جلوس ،ریلیاں اور احتجاجی مظاہرے اور دھرنے دیئے جائیں گے جبکہ سب سے بڑی ریلی آزادکشمیر کے دارلحکومت مظفرآباد میں ہو گی ریلی کے شرکاء اقوام متحدہ کے مشن دفتر جا کر سیکرٹری جنرل بان کی مون کے نام احتجاجی میمورنڈم پیش کریں گے یوم سیاہ کی ریاست گیر تقریبات کے حوالے سے میڈیا کو بریفنگ دیتے ہوئے پاکستان پیپلزپارٹی آزادکشمیر کے میڈیا ایڈوائزر شوکت جاوید نے کہا کہ بھارتی وزیراعظم نریندر مودی کا ٹریک ریکارڈ اتنا بھیانک ہے کہ تاریخ عالم بھی اس پر شرمسار ہوتی ہے کیونکہ انہوں نے بحیثیت وزیراعلیٰ گجرات مسلمانوں کو جس طرح قتل عام کر کے بربریت کا مظاہرہ کیا وہ آج بھی ان کے ماتھے پر کلنک کا ٹیکہ ہے اس لیئے کشمیری عوام پوری دنیا کے سامنے متحد ہو کر اپنے بنیادی حق حق خود ارادیت کے لیئے مطالبہ کریں گے کہ وہ بھارت کا جابرانہ قبضہ ختم کروا کر مقبوضہ کشمیر میں استصواب رائے کروائے یوم سیاہ کی تقریبات میں تمام سیاسی ،سماجی ،مذہبی جماعتوں کے زعماء کرام شرکت کریں گے ریلیوں کی قیادت وزرائے کرام ،ممبران اسمبلی اور تمام مکاتب فکر کے نمائندگان کریں گے شوکت جاوید نے کہا کہ بھارت نے ہمیشہ کمپوزٹ ڈائیلاگ اور اقدامات برائے بحالی اعتماد کی آڑ میں کشمیریوں کی نسل کشی کی پاکستان کی طرف سے امن آشا کے لیئے تمام تر کوششوں کے باوجود بھارت بنیاد پرست اور توسیع پسندانہ پالیسیوں سے باہر نہیں نکل سکا یہی وجہ ہے کہ بھارت کی طرف سے ریاستی دہشت گردی ،بدنام زمانہ کالے قوانین کا نفاذ ،ماورائے عدالت کشمیریوں کی نسل کشی ،کریک ڈاؤن ،انسانی شہری حقوق کی بدترین خلاف ورزیاں ،خواتین کی عصمت دری ،کشمیری نوجوانوں کے اغوا،حریت قائدین کی نظر بندی اور ان پر قاتلانہ حملوں میں ذرہ برابر بھی کمی نہیں آئی بلکہ یہ روش روز بروز خطرناک حد تک بڑھتی جا رہی ہے انہوں نے کہا کہ وزیراعظم پاکستان میاں محمد نواز شریف نے پاکستان او ربھارت کے درمیان کشیدگی اور تناؤ کم کروانے اور مسئلہ کشمیر کے باوقار حل کی خاطر بھارتی وزیراعظم نریندر مودی کی تقریب حلف برداری میں بھی شرکت کی لیکن اس کے باوجود بھارت اپنی ہٹ دھرمی پر قائم ہے اس لیئے کشمیری عوام دنیابھر میں مقبوضہ کشمیر میں بھارتی مظالم اور جابرانہ قبضہ کے خلاف اپنا پرامن ،غیر متشدد احتجاج پوری قوت سے جاری رکھیں گے انہوں نے کہا کہ قائد عوام شہید ذوالفقار علی بھٹو ،دختر مشرق محترمہ بے نظیر بھٹو شہید سمیت تمام جمہوری حکومتوں نے مسئلہ کشمیر کے پرامن حل کے لیئے ہر فورم پر پہل کی مگر بھارت اٹوٹ انگ کی رٹ لگا کر مجرمانہ ذہنیت کا ثبوت دیتا رہاانہوں نے کہا کہ یوم سیاہ کے شرکاء بازوؤں پر سیاہ پٹیاں اور سیاہ پرچم لہرا کر بھارتی وزیراعظم کے دورہ مقبوضہ کشمیر کے موقع پر اپنی نفرت کا اظہار کریں گے اس سلسلہ میں تمام انتظامات مکمل کر لیئے گئے ہیں ریلی سے قبل اولڈ سیکرٹریٹ کے مقام پر ایک بہت بڑا احتجاجی جلسہ منعقد ہو گا شوکت جاوید نے کہا کہ وزیراعظم آزادکشمیر چوہدری عبدالمجید نے تحریک آزادی کشمیر کے بیس کیمپ کو حقیقی انداز کو بیس کیمپ بنانے اور پوری قوم کو ایک پلیٹ فارم پر اکھٹا کرنے کے لیئے جس طرح اپنی قائدانہ صلاحیتوں کو استعمال کیا اس کی ماضی میں کوئی مثال نہیں ملتی اسی وجہ سے مسئلہ کشمیر کو تازہ آکسیجن حاصل ہو رہی ہے اور دونوں اطراف کی قیادت میں باہمی اعتماد اور مشاورت کو تقویت حاصل ہو چکی ہے شہدائے کشمیر کی قربانیوں اور خون ناحق کی وجہ سے آج مسئلہ کشمیر دنیا بھر میں نیوکلئیر فلیش پوائنٹ بن چکا ہے لہذا عالمی امن کے لیئے ناگزیر ہے کہ کشمیرکا باوقار اور فوری حل تلاش کیا جائے -</TEXT>
