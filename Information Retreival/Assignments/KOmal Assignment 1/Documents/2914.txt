بچی کی گڑیا کے قریب پراسرار روشنی، ویڈیو وائرل
لندن: انگلینڈ کے مشرقی علاقے میں انتہائی خوفناک واقعہ اُس وقت پیش آیا کہ جب رات گئے بیٹی کے بستر کے قریب والد نے پراسرار شے دیکھی اور پھر وہ خوف کی وجہ سے کچھ نہ کر سکا۔ تفصیلات کے مطابق انگلینڈ کے مشرقی علاقے نارتھ امبر لینڈ میں والد نے بیٹی کے بستر کے قریب اندھیرے میں پراسرار سفید رنگ کی روشنی دیکھی تو وہ انتہائی خوفزدہ ہوگیا۔ والد کا کہنا ہے کہ اُن کی 13 ماہ کی ایلا نامی صاحبزادی اطمینان کے ساتھ اپنے بستر پر سو رہی تھی کہ اچانک انہیں دوسرے کمرے میں کچھ عجیب و غریب حرکت ہوتی محسوس ہوئی۔ دیکھیں: قبرستان کا بھوت کیمرے کی آنکھ میں قید اُن کا کہنا تھا کہ میں نے اپنے کمرے میں بیٹھے ہوئے مانیٹرنگ کیمرہ کھولا تو بیٹی کے بستر کے قریب سفید رنگ کی پراسرار لائٹ یا مخلوق موجود تھی جسے دیکھ کر میرے رونگٹے کھڑے ہوگئے۔ اکتیس سالہ کرونیکل نامی والد کا کہنا تھا کہ پہلے تو میں اُسے دیکھتا رہا مگر جب بیٹی کے قریب جانے کی کوشش کی تو میرے قدم زمین سے نہیں اٹھ سکے۔ والد کا کہنا ہے کہ وہ جو کچھ بھی تھا بہت عجیب تھا، منظر کیمرے میں محفوظ ہوا اور اگلے روز میں نے جاکر وہاں دیکھا تو اُس مقام پر بیٹی کی گڑیا موجود تھی۔ یہ بھی دیکھیں: اسپتال میں اسٹریچر گھسیٹنے والا بھوت کرونیکل کہتے ہیں کہ رات کے وقت مجھے ایک موقع پر ایسا بھی محسوس ہوا جیسے اُس سفید لائٹ یا شہہ نے میری بچی کو بستر سے نیچے پھینک دیا اور وہاں پر گڑیا آکر لیٹ گئی۔ ﻿ والدہ اسٹیفن جو بچی کے ساتھ کمرے میں سو رہی تھیں انہوں نے اپنے شوہر سے واقعہ سننے کے بعد پہلے تو اُسے مذاق سمجھا اور پھر جب اپنی آنکھوں سے ویڈیو دیکھی تو خوفزدہ رہ گئیں۔ comments
