کراچی میں تین دن موٹر سائیکل کی ڈبل سواری پر پابندی عائد
کراچی: محرم الحرام کی سیکورٹی کے سلسلے میں شہرِ قائد میں تین دن کے لیے موٹر سائیکل کی ڈبل سواری پر پابندی لگادی گئی۔ تفصیلات کے مطابق محکمۂ داخلہ نے شہر میں محرم کے تین دنوں میں سیکورٹی خدشات کے پیشِ نظر موٹر سائیکل کی ڈبل سواری پر پابندی لگا دی۔ محکمۂ داخلہ کے اعلامیے کے مطابق کراچی میں 10،9،8 محرم کو موٹر سائیکل ڈبل سواری پر پابندی ہو گی۔ محکمۂ داخلہ کے مطابق موٹر سائیکل کی ڈبل سواری پر پابندی کا اطلاق آج رات 12 بجے سے ہوگا، یہ پابندی پولیس کی درخواست پر لگائی گئی ہے۔ یہ بھی پڑھیں: سندھ میں موٹرسائیکل کی ڈبل سواری پرپابندی عائد واضح رہے کہ دس دن قبل بھی سندھ حکومت کی جانب سے محرم الحرام میں صوبے بھر میں موٹر سائیکل کی ڈبل سواری پر پابندی عائد کی تھی۔ محکمۂ داخلہ سندھ کے نوٹیفکیشن کے مطابق سندھ بھر میں اسلحے کی نمائش، لاؤڈ اسپیکر کے بلا اجازت استعمال پر بھی پابندی عائد کی گئی تھی۔ comments
