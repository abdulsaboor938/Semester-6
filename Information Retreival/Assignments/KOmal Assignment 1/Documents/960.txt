گوادر آف روڈ ریلی کا آغاز کل سے ہوگا
گوادر: صوبہ بلوچستان کے ساحلی شہر گوادر میں گوادر آف روڈ ریلی کا کل سے آغاز ہورہا ہے، ایونٹ کا آفیشل میڈیا پارٹنر اے آر وائی نیوز ہے۔ تفصیلات کے مطابق گوادر آف روڈ ریلی کل سے شروع ہورہی ہے، تجربہ کار ریسرز 270 کلومیٹر کے ٹریک پر مہارت دکھائیں گے، ریلی میں پری پیڈ اور اسٹاک کیٹیگری میں کانٹے کا مقابلہ ہوگا۔ دو سو ستر کلو میٹر کے پتھریلے اور دشوار گزار ٹریک پر ریسرز کی تیزی کا امتحان ہوگا، 100 بہترین ریسرز ایکشن میں ہوں گے، 21 اکتوبر کو فائنل راؤنڈ ہوگا۔ ایکشن سے بھرپور گوادر آف روڈ ریلی کا آفیشل میڈیا پارٹنر اے آر وائی نیوز ہے، ریلی کا مقصد گوادر کو دنیا بھر میں پہچان دینا ہے۔ گوادر آف روڈ ریلی کا ٹریک گوادر، پیشکان، گنز، جیونی، پلیری تا گوادر 270 کلو میٹر تک مقرر کیا گیا ہے، جس پر ماہر ڈرائیور اپنی تیز رفتار کار ریسنگ کا ہنر دکھائیں گے۔ ریس میں پہلی بار 5 خواتین ریسرز بھی حصہ لے رہی ہیں دیگر ریسرز میں نادر خان مگسی، عامر خان مگسی، پیر صاحبزادہ سلطان اور 25 سے زائد مقامی ریسرز سمیت 100 ڈرائیورز حصہ لے رہے ہیں۔ comments
