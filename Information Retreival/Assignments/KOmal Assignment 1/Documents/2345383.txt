<DOCNO>2345383</DOCNO>
<HL>پاکستان بار کونسل اور سپریم کورٹ بار کا آج ملک گیر ہڑتال کا اعلان</HL>
<AUTHOR>جیو اردو نیوز</AUTHOR>
<DATELINE> Pakistan 2014-08-21 12:08:00+05</DATELINE>
<TEXT>اسلام آباد......پاکستان بار کونسل اور سپریم کور ٹ بار ایسو سی ایشن نے آج ملک گیر ہڑتال کا اعلان کر دیا ہے ۔ پاکستان بار کونسل اور سپریم کورٹ بار ایسو سی ایشن کے عہدیداروں کا مشترکہ اجلاس اسلام آباد کے ایک مقامی ہوٹل میں ہوا ۔ اجلاس کے بعد مشترکہ پریس کانفرنس میں وائس چیئرمین پاکستان بار کونسل چوہدری رمضان اور سپریم کورٹ بار کے صدر کامران مرتضیٰ نے دیگر عہدیداروں کے ہمراہ پریس کانفرنس میں ملک گیر ہڑتال کا اعلان کیا۔وکلا رہنماؤں کا کہنا تھا کہ یہ ہڑتال آئین اور قانون کی بالادستی اور بحران پیدا کرنے والی تیسری قوت کے خلاف ہے ۔ اجلاس میں کامران مرتضیٰ کی سپریم کورٹ میں ممکنہ ماورائے آئین اقدام کے خلاف دائر درخواست کو بھی سراہا گیا ۔ا ور فیصلہ کیا گیا کہ وکلاء آج اس کیس کے علاوہ کسی اور مقدمے میں پیش نہیں ہوں گے ۔</TEXT>
