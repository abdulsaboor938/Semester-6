ویڈیو: غذائی اشیا میں کی جانے والی یہ جعلسازیاں آپ کو خوفزدہ کردیں گی
آج کے دور میں یہ کہنا مشکل ہے کہ ہم جو کچھ بھی کھاتے ہیں وہ واقعی تازہ اور خالص ہے یا کوئی ملاوٹ زدہ شے۔ آج ہم آپ کو ایسی ہی کچھ معلومات بتانے اور دکھانے جارہے ہیں جنہیں جان کر آپ حیران رہ جائیں گے کہ کھانے کے نام پر کس کس طرح ہم سے جعلسازیاں کی جاتی ہیں۔ آپ کو لگتا ہے چمکتا ہوا سیب تازہ ہے؟ اسے نیم گرم پانی سے دھوئیں، اسے چمکدار بنانے کے لیے اس پر لگایا گیا موم اتر جائے گا اور اس ’مزیدار سیب‘ کی اصلیت واضح ہوجائے گی۔ رنگین جوس کو ایک کپ میں ڈالیں اور ایک عدد ٹشو پیپر اس میں ڈال دیں۔ جوس کا رنگ ٹشو میں منتقل ہوجائے گا اور پیچھے رہ جائے گا کیمیکل اور مصنوعی شوگر ملا پانی۔ کپ کیک کھانا مزیدار لگتا ہے؟ ایک چھلنی میں اسے اچھی طرح دھوئیں۔ کیک کا سارا مواد چھلنی سے بہہ جائے گا اور جانتے ہیں آخر میں کیا بچے گا؟ انسانی جسم کے لیے مضر سینتھٹک فائبر۔ مکھن کا استعمال کرتے ہوئے آپ کو یاد رکھنے کی ضرورت ہے کہ مارجرین اور مکھن میں فرق ہے، مارجرین مصنوعی طریقے سے تیار کیا جاتا ہے جبکہ مکھن دودھ اور کریم سے بنایا جاتا ہے۔ اگر آپ کو لگتا ہے کہ آپ کے زیر استعمال مکھن ملاوٹ شدہ ہے تو ایک ٹکڑا گرم پانی میں ڈال کر ہلائیں۔ خالص مکھن پانی میں حل ہوجائے گا جبکہ مارجرین حل نہیں ہوگا۔ مزید معلومات کے لیے ویڈیو دیکھیں۔ ﻿ comments
