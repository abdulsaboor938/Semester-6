<DOCNO>1220438</DOCNO>
<HL>جرمنی، انسانی سمگلنگ میں ملوث2پاکستانی گرفتار</HL>
<AUTHOR>روزنامہ جنگ</AUTHOR>
<DATELINE> Pakistan 2017-07-03 05:07:00+05</DATELINE>
<TEXT>برلن (نیوز ڈیسک) وفاقی جرمن پولیس نے غیر ملکیوں کو جرمنی اور دیگر یورپی ممالک میں سمگل کرنے کے شبے میں پاکستان سے تعلق رکھنے والے انسانوں کے2مبینہ سمگلروں کو گرفتار کرلیا ہے۔ نیوز ایجنسی کی رپورٹوں کے مطابق جرمن پولیس نے پاکستان سے تعلق رکھنے والے2افراد کو انسانوں کی مبینہ سمگلنگ کے الزام میں گرفتار کرلیا ہے۔ ان پاکستانیوں کو جمعہ کے روز جرمن شہر آئو گسبرگ اور ورسبرگ کے نواح میں مارے گئے مختلف چھاپوں کے دوران گرفتار کیا گیا۔ انسانوں کی سمگلنگ کے الزام میں گرفتار کیے گئے ان پاکستانی شہریوں میں سے ایک کی عمر30برس جب کہ دوسرے کی عمر24برس بتائی گئی ہے۔</TEXT>
