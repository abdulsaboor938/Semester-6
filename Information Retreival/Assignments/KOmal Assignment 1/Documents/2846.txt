منشیات فروشوں کے سر کی قیمت مقرر کی جائے، ایڈیشنل آئی جی کی محکمہ داخلہ سندھ سے سفارش
کراچی: کراچی پولیس چیف امیر شیخ نے محکمہ داخلہ سندھ سے منشیات فروشوں کے سر کی قیمت مقرر کرنے کی سفارش کردی۔ تفصیلات کے مطابق ایڈیشنل آئی جی کراچی امیر شیخ نے محکمہ داخلہ سندھ سے بیس بڑے منشیات فروشوں کے سر کی قیمت 10 لاکھ روپے مقرر کرنے کی سفارش کردی۔ اے آر وائی نیوز نے نشاندہی کی تو ڈاکٹر امیر شیخ نے ریڑھی گوٹھ میں منشیات فروشی کا منظم کاروبار چلانے والے تین پولیس اہلکاروں رستم حمائیتی، عمر اور آدم کو تین روز میں گرفتار کرنے کا دعویٰ کردیا۔ پولیس رپورٹ کے مطابق 90 فیصد جرائم میں منشیات کے عادی افراد ملوث ہوتے ہیں جو اپنا نشہ اور دیگر خرچہ چلانے کے لیے وارداتیں کرتے ہیں۔  واضح رہے کہ گزشتہ روز پولیس نے ریڑھی گوٹھ میں کامیاب کارروائی کرتے ہوئے منشیات فروشی میں ملوث 11 ملزمان کو گرفتار کیا تھا، ملزمان میں چار خواتین بھی شامل تھیں۔ کارروائی کے دوران 15 کلو چرس، ہیروئن کے300 سے زائد ٹوکن اور دیگر منشیات برآمد کی گئی جبکہ نشے کا زہر گھولنے والے کئی افراد کو پکڑ کر بحال مرکز بھیج دیا گیا تھا۔ comments
