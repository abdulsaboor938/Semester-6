<DOCNO>1458959</DOCNO>
<HL>vگیٹ ٹیسٹ کیخلاف صوبائی بار کونسلز کا ملک گیر ہڑتال کا اعلان</HL>
<AUTHOR>نوائے وقت</AUTHOR>
<DATELINE> Pakistan 2018-10-23 04:32:29+05</DATELINE>
<TEXT>ملتان (سپیشل رپورٹر)اداروں کے اختیارات میں مداخلت، وکلاء کے خلاف مقدمات کے اندراج اور لاء گیٹ ٹسٹ کے خلاف ملک بھر کی صوبائی بار کونسلز نے 24 اکتوبر کو ملک گیر ہڑتال کرنے کا اعلان کر دیا ہے۔ اس سلسلے میں پنجاب، سندھ، بلوچستان، خیبرپختوانخواہ، اسلام آباد اور آزاد جموں کشمیر بار کونسلز کے جاری اعلامیہ کے مطابق قانونی کی حکمرانی اورآئین کی بالادستی کو یقینی بنانے اور ملک اندر اداروں کی دوسرے اداروں کے اختیارات میں مداخلت پر تمام بار کونسلز نے 24 اکتوبر کو ملک گیر ہڑتال کریں گی اور اجلاس میں لاہور میں وکلائ￿ کے خلاف ناجائز مقدمات اور دیگر کارروائیوں کی بھرپور مذمت کی جائے گی جبکہ بطور احتجاج ملک بھر میں کوئی بھی وکیل عدالتوں میں پیش نہیں ہو گا۔ اس سلسلے میں منعقدہ کانفرنس میں صوبائی بار کونسلز کے معاملات میں پاکستان بار کونسل کی بے جا مداخلت پر ناپسندیدگی کا اظہار کیا گیا اور غیر ضروری و غیر قانونی مداخلت کی مذمت بھی کی گئی ہے۔ کانفرنس میں وکالت کے لائسنس سے قبل نافذ کے کئے لائ￿ -گیٹ ٹسٹ ختم کر کے دوبارہ بار کونسلز کے ذریعے ٹسٹ لینے کا اختیار دینے کا بھی مطالبہ کیا گیا ہے۔</TEXT>
