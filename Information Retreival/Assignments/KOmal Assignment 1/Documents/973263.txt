<DOCNO>973263</DOCNO>
<HL>عالمی یوم مزدور ‘صوبے بھر میں مزدور تنظیموں کے زیر اہتمام تقاریب ہونگی</HL>
<AUTHOR>روزنامہ جنگ</AUTHOR>
<DATELINE> Pakistan 2016-05-01 05:05:00+05</DATELINE>
<TEXT>کوئٹہ(اسٹاف رپورٹر)دنیا بھر کی طرح آج پاکستان سمیت صوبےبھر میں مزدوروں کا عالمی دن منایا جائے گا ا س دن کی مناسبت سےصوبےبھر میں جلسے جلوس اور ریلیاں منعقد ہونگی جبکہ مختلف تنظیمیں سیمینارز اور تقاریب منعقد کریں گی جس سے مزدوررہنما خطاب کریں گے۔ محنت کشوں کا عالمی دن اس عزم کی تجدید کے ساتھ منایا جائے گا کہ مزدوروں اور محنت کشوں کے جائز حقوق کے تحفظ کے لئے کوششیں جاری رکھی جائیں گی اور معاشرے میں ان کے اعلیٰ مقام کو سربلند رکھا جائے گا۔ اس موقع پر مختلف تنظیموں اور اداروں کے زیراہتمام تقاریب منعقد ہونگی جن میں محنت کی عظمت کو اجاگر کیا جائے گا اور ملک و قوم کی ترقی کے لئے محنت کشوں کے کردار پر روشنی ڈالی جائے گی آئین پاکستان میں محنت کشوں کے حقوق کے تحفظ کی ضمانت دی گئی ہے ، پاکستان کی پہلی لیبر پالیسی کا اعلان 1972ء کو کیا گیا تھا جس میں یکم مئی کو عام تعطیل قرار دیا گیا یہ دن شکاگو کے ان مزدوروں کی یاد میں منایا جاتا ہے جنہوں نے اپنے حقوق کے تحفظ کیلئے اپنی جانوں کی قربانی دی تھی اس دن کو منانے کا مقصدمزدوروں کے حقوق کا حصول یقینی بناناکیونکہ پاکستان کا شمار ان ممالک میںہوتا ہے جہاں مزدور اپنے بنیادی حقوق سے محروم ہیںجس میں طویل اوقات کار ،کم اجرت ،اور دیگر سہولیات کی عدم فراہمی شامل ہےواضح رہے کےوزیر اعلی بلوچستان نواب ثنااللہ زہری نے چند ماہ قبل ایک سمری منظور کی تھی اور اس ضمن میںنوٹیفکیشن جاری کیا تھا جس کے مطابق مزدور کی کم از کم تنخواہ تیرہ ہزار روپے ماہانہ مقرر کردی گئی تھی تاہم صوبائی دارالحکومت سمیت صوبے کے مختلف نجی و سرکاری محکموں میں ملازمین کا استحصال جاری ہےاور کم سے کم اجرت کے قانون پر عملدرآمد نہیں ہورہا ۔</TEXT>
