سعودی عرب: شاہ سلمان بن عبدالعزیز نے حرمین ٹرین کا افتتاح کردیا
جدہ: خادم حرمین شریفین شاہ سلمان بن عبدالعزیز نے جدہ میں حرمین ٹرین کا افتتاح کردیا۔ عرب میڈیا کے مطابق جدہ میں خادم حرمین شریفین شاہ سلمان بن عبدالعزیز نے حرمین ٹرین کا افتتاح کردیا ہے، افتتاحی تقریب میں وزراء، علما مشائخ ودیگر اہم شخصیات نے شرکت کی۔ حرمین ٹرین مکہ مکرمہ اور مدینہ منورہ کو جدہ اور رابغ سے جوڑے گی، ٹرین سے سالانہ 60 ملین افراد سفر کرسکیں گے، حرمین ٹرین سے مکہ مکرمہ سے مدینہ منورہ کا سفر صرف دو گھنٹے میں طے ہوگا۔ یہ ٹرین مملکت کے پانچ اہم اسٹیشنوں مکہ معظمہ، جدہ، شاہ عبدالعزیز بین الاقوامی ہوائی اڈے، شاہ عبداللہ اکنامک سٹی اور مدینہ منورہ سے گزرے گی۔ – @KingSalman inaugurated the Al-#Haramain Express train at a ceremony in #Jeddahhttps://t.co/wc50pVHPKg pic.twitter.com/cedStBLswB — Arab News (@arabnews) September 25, 2018  حرمین ٹرین پہاڑی علاقوں، ریتلے میدانوں، ساحلی پٹی اور میدانی علاقوں سے گزرے گی، حجاج و معتمرین کے لیے یہ ایک بہترین تحفہ ہے جو انہیں اندرون ملک کم سے کم وقت پہنچانے میں مدد فراہم کرے گا۔ مجموعی طور پر حرمین ٹرین کے ٹریک کی لمبائی 450 کلومیٹر ہے، دو طرفہ ٹریک پر ایک ہی وقت میں 35 بوگیاں چلائی جائیں گی، حرمین ٹرین 300 کلو میٹر فی گھنٹہ کی رفتارسے سفر کرے گی اور یومیہ اوسطاً ایک لاکھ 60 ہزار جبکہ سالانہ 6 کروڑ افراد سفر کرسکیں گے۔ مملکت کے وزیر برائے ٹرانسپورٹ ڈاکٹر نبیل بن العامودی نے شاندار منصوبے کی سرپرستی اور سپورٹ کرنے پر سعودی فرمارواں کا خصوصی شکریہ ادا کرتے ہوئے کہا کہ حرمین ایکسپریس اس امر کی دلیل ہے کہ سعودی حکومت شاہ سلمان بن عبدالعزیز کی قیادت میں زائرین کی خدمت کے لیے انتہائی کوششوں میں مصروف عمل ہے۔ comments
