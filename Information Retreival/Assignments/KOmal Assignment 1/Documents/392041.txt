<DOCNO>392041</DOCNO>
<HL>غیرت کے نام پر قتل کا قانون شریعت کے منافی، ظلم ختم ہوگا، خواتین رہنماؤں کا ملا جلا ردعمل</HL>
<AUTHOR>روزنامہ پاکستان</AUTHOR>
<DATELINE> Pakistan 2016-10-09 01:45:56+05</DATELINE>
<TEXT>لاہور(دیبا مرزا سے)غیرت کے نام پر قتل کے حوالے سے قانون سازی پر مختلف طبقہ فکر سے تعلق رکھنے والی خوا تین نے ملے جلے رد عمل کااظہار کیا ہے ۔اسلامی نظریہ فکر سے تعلق رکھنے والی خواتین نے کہا ہے کہ غیرت کے نام پر قتل کا قانون شریعت کی روح کے منا فی ہے فریقین کو صلح کا حق اسلام نے دیا ہے اس کو ختم کر نا کسی طور بھی جائز نہیں ہے جبکہ دوسری جانب سول سو سائٹی اور عورت کے حقوق کی آوز بلند کر نے والی این جی اوز کی نمائندہ خواتین نے کہا ہے کہ غیرت کے نام پر قتل کے حوالے سے قانون سازی ایک خوش آئند اقدام ہے اس کے اطلاق سے جاگیردارانہ نظام کمزور ہو گا اور عورت مضبو ط ہو گی ،عدلیہ،پولیس اور انتظا میہ میں اس قانون کی آگا ہی مہم چلائی جا نی چاہیے۔ غیرت کے نام پے قتل کے حوالے سے قانون سازی پر گزشتہ روز ’’روزنا مہ پاکستان‘‘ سے گفتگو کر تے ہو ئے ممتاز مغل ،مسرت مصباح نے کہا کہ خواتین کے حقوق کے حوا لے سے آواز بلند کر نا وقت کی اہم ضرورت ہے ۔ انہوں نے کہا کہ ہمارے معاشرے کی عورت بہت مضبو ہے لیکن ہمارے خود ساختہ بنا ئے گئے قوانین نے اسے کمزور بنا دیا ہے۔ ممتاز مغل ریزیڈنٹ ڈائریکٹر عورت فاونڈیشن نے غیرت کے نام پر قتل کے حوالے سے قانون سازی کو سراہتے ہوئے کہا اب اصل بات اس قانون کا اطلاق ہے اگر اس قانون پر عملدرآمد کو یقینی بنا یا جا ئے تو ہمارے جاگیردارا نہ نظام کو کمزور کیا جا سکتا ہے جس کی بھینٹ اب تک لاکھوں کی تعداد میں خواتین چڑھ چکیں ہیں۔۔مشہور بیو ٹیشن مسرت مصباح نے کہا کہ ٓا ج کی عورت بہت مضبو ط ہے اور اپنے اچھے برے کی تمیز رکھتی ہے ہمیں اپنی جا ہلا نہ رسموں اور سوچ کو ختم کر نا ہو گا اور اپنی سوچ کے دائرے کو وسیع کر نا ہو گا اسلامی جمعیت کی رکن صفیہ نے کہا کہ غیرت کے نام پر قتل کا قانون شریعت کی روح کے منا فی قانون ہے فریقین کو صلح کا حق اسلام نے دیا ہے اس کو ختم کر نا کسی طور بھی جائز نہیں ہے۔</TEXT>
