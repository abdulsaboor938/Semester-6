پاکستان میں ریسلنگ کا عالمی مقابلہ دسمبر میں ہوگا، نامور ریسلرز کی آمد
کراچی : پاکستان میں ریسلنگ کے دلچسپ مقابلوں کی تیاریاں تیز ہوگئیں، رنگ آف پاکستان کے زیر اہتمام ایکشن سے بھرپور ریسلنگ کے مقابلے دسمبر میں ہوں گے۔ تفصیلات کے مطابق پاکستان مین ریسلنگ کے چاہنے والوں کیلئے ایک اچھی خبر آگئی اب انٹرنیشنل ریسلنگ کے مقابلے رواں سال دسمبر میں منعقد ہوں گے۔ دنیا کے متعدد ممالک کے ریسلر مقابلوں میں شرکت کیلئے پاکستان آئیں گے، رواں سال دسمبر میں غیر ملکی ریسلز کو پاکستان لانے والا گروپ رنگ آف پاکستان کے تحت کینیڈا ،امریکا، انگلینڈ، فرانس سمیت کئی ممالک کے بیس سے زائد بین الاقوامی ریسلرز کنگ آف دی رنگ بننے کیلئے بے تاب ہوں گے۔ رنگ آف پاکستان کی انتظامیہ نے بھرپور تعاون کرنے پر آئی ایس پی آر کا شکریہ ادا کیا ہے۔ ایونٹ کی میزبانی کا اعزاز کراچی سمیت دیگر شہروں کو ملے گا۔ یہ مقابلے کراچی،لاہور، اسلام آباد اور پشاور میں منعقد کئے جائیں گے۔ مزید پڑھیں : کراچی میں پہلا عالمی ریسلنگ کا دنگل سج گیا معروف ریسلر بادشاہ پہلوان خان انٹرنیشنل ریسلنگ میں پاکستان کی پہچان ہیں، ان مقابلوں کے انعقاد سے پاکستان کا امیج کھیلوں کی دنیا میں مزید بہتر ہوگا، پی ایس ایل کے بعد سے پاکستان میں کھیلوں کو فروغ مل رہا ہے جو کہ خوش آئند ہے۔  comments
