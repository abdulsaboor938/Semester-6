متنازعہ ٹی 10 لیگ: آئی سی سی نے کل اجلاس طلب کر لیا
دبئی: انٹرنیشنل کرکٹ کونسل نے متنازعہ ٹی ٹین لیگ پر تحفظات کا اظہار کر دیا، کل اس سلسلے میں سنگاپور میں ایک اہم اجلاس طلب کر لیا گیا ہے جس میں لیگ کے مستقبل کے حوالے سے مشاورت کی جائے گی۔ تفصیلات کے مطابق آئی سی سی نے ٹی 10 لیگ کے ٹیموں کے دو مالکان پر اپنے تحفظات ظاہر کر دیے، متنازعہ ٹی ٹین لیگ وقت کے ساتھ ساتھ متنازعہ ترین ہوتی جا رہی ہے۔ انٹرنیشنل کرکٹ کونسل بورڈ میٹنگ ہفتے کو ہوگی جس میں نجی لیگز کا معاملہ بھی اٹھایا جائے گا بی بی سی کے مطابق ٹی ٹین لیگ کے ایک ٹیم اونر کو لندن میں منی لانڈرنگ کے الزام میں گرفتار کیا گیا ہے جس کے بعد آئی سی سی کے تحفظات مزید بڑھ گئے۔ آئی سی سی نے لیگ کے دو فرنچائز مالکان پر تحفظات کا اظہار کرتے ہوئے ٹی ٹین انتظامیہ سے وضاحت طلب کرلی، ٹی ٹین لیگ کے معاملات پر آئی سی سی اینٹی کرپشن یونٹ کے سربراہ منگل کو اجلاس میں بریفنگ دیں گے۔ انٹرنیشنل کرکٹ کونسل بورڈ میٹنگ ہفتے کو ہوگی جس میں نجی لیگز کا معاملہ بھی اٹھایا جائے گا۔ رواں ماہ آئی سی سی کے جنرل منیجر جیف ایلر ڈائس نے کہا تھا کہ اگلے ہفتے ہونے والی میٹنگ میں اس بات پر غور کیا جائے گا کہ لیگز پر کس طرح پابندیاں سخت کی جائیں۔ یہ بھی پڑھیں: ٹی 10 لیگ شفاف ہے یا نہیں، آئی سی سی منگل تک پی سی بی کو جواب دے گا جیف ایلر ڈائس نے کہا کہ 20 اکتوبر کو سنگاپور میں ہونے والے بورڈ کے اجلاس میں اس صورتِ حال کا جائزہ لیا جائے گا کہ ٹی ٹین اور ٹی ٹوئنٹی لیگز میں فنڈنگ کہاں سے ہو رہی ہے؟ اس کے آرگنائزرز کون لوگ ہیں؟ comments
