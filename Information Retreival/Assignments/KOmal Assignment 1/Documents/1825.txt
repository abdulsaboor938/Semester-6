معروف ریسلر ٹریپل ایچ کی ’داڑھی‘ والی تصاویر وائرل
میلبرن: ڈبلیو ڈبلیو ای کے معروف ریسلر ٹرپل ایچ کی نئی تصاویر سوشل میڈیا پر وائرل ہوگئیں جس میں انہوں نے داڑھی رکھی ہوئی ہے۔ تفصیلات کے مطابق اپنے منفرد انداز اور کھیل سے مختصر عرصے میں لاکھوں دلوں کی دھڑکن بننے والے معروف ریسلر آج کل آسٹریلیا میں موجود ہیں جہاں وہ اپنے مداحوں سے ملاقاتیں کررہے ہیں۔ گزشتہ روز ٹریپل ایچ نے ملیبرن شہر میں منعقد ہونے والے پروگرام میں شرکت کی جس میں اُن کے تقریباً 65 ہزار سے زائد مداح اپنے ہردل عزیز ریسلر کو دیکھنے کے لیے آئے تھے۔  ٹریپل ایچ نے مداحوں کے مختلف سوالات کے جوابات بھی دیے اور اُن کے ساتھ تصاویر بھی بنوائیں۔ ریسلر کی حالیہ تصاویر سوشل میڈیا پر شیئر ہوئیں تو دیکھتے ہی دیکھتے وائرل ہوگئیں کیونکہ اس میں ٹریپل ایچ ایک نئے چہرے اور انداز میں دکھائی دے رہے ہیں۔  کوٹ پینٹ زیب تن کیے معروف ریسلر نے داڑھی رکھ لی ہے، اُن کے اس نئے انداز کو مداحوں نے بہت پسند کیا۔ ویڈیو دیکھیں: ‘رشتے میں تو ہم تمہارے باپ لگتے ہیں پرنام ہے ٹرپل ایچ’ واضح رہے کہ سوشل میڈیا پر موجود شوبز شخصیات اپنی تصاویر شیئر کرتی ہیں جن کا مقصد مداحوں کے ساتھ وقتاً فوقتاً رابطہ رکھنا اور انہیں اپنے کام یا زندگی سے متعلق آگاہی دینا ہوتا ہے۔ سوشل میڈیا صارفین اور خصو صاً مداح تصاویر اور ویڈیوز کو نہ صرف پسند کرتے ہیں بلکہ اپنی ہردل عزیز شخصیت کو نئے روپ میں دیکھ کر خوش بھی ہوتے ہیں۔  یاد رہے کہ ٹریپل ایچ نے اب تک 23 ریسلنگ کے ٹائٹل اپنے نام کیے، انہوں نے 8 بار ڈبلیو ڈبلیو ای چیمپئن شپ میں فتح حاصل کی جبکہ پانچ بار ورلڈ ہیوی ویٹ چیمپئن، پانچ بار انٹر کونٹینٹل چیمپئن ، دو بار یورپین چیمپئن، 2 بار ورلڈ ٹیگ ٹیم چیمپئن اور ایک بار ٹیگ چیمپئن کا ٹائٹل اپنے نام کیا۔  comments
