<DOCNO>1683829</DOCNO>
<HL>عورت اور معاشرہ</HL>
<AUTHOR>نوائے وقت</AUTHOR>
<DATELINE> Pakistan 2017-11-11 01:37:53+05</DATELINE>
<TEXT>مکرمی :عورت کون ہے؟ عورت ماں بھی ہے ، بہن بھی ہے، بیٹی بھی ہے، اور بیوی بھی ہے پھر اس پر اتنے ظلم و ستم کیوں؟ عورت جس سے دنیامیںرنگ و رونق ہے ۔ کئی سالوں سے ان سوالات کے جوابات ڈھونڈ رہی ہوں۔گزشتہ آٹھ سال سے عورتوں کے حقوق کے لیے کام بھی کر رہی ہوں۔ شفقت فائونڈیشن راولپنڈی کے ساتھ بھی کام کر رہی ہوں پر مجھے معاشرے میں کوئی خاص تبدیلی ہوتی دکھائی نہیں دے رہی۔ جب میں عورت کی عصمت دری کی خبر سنتی ہوں تو میرا دل خون کے آنسو روتا ہے۔ عالمی ادارے کی ایک رپورٹ کے مطابق دنیا میں عورتیں 49.6%ہیں HRCP 2014کی رپورٹ کے مطابق 232خواتین پر ایسڈ کے ساتھ حملہ کیا گیا۔ 859خواتین سے گھریلو تشدد کی وجہ سے خود کشی کی۔461خواتین کو ان کے شوہر نے قتل کیا۔ 895خواتین کو آنر کلنگ کا نشانہ بنایا گیا۔مرد غلبہ علاقوں(Male Dominated)میں 2000-2014کے دوران 14,580کیس رجسٹر ہوئے۔ قومی سطح پر %65 (969کو سزا دی گئی۔ سندھ میں 1077کیس درج کروائے گئے جن میں سے 3.5%کو سزا دی گئی اور وفاقی دارالحکومت اسلام آباد میں 90%میں سے 1%کو سزا دی گئی۔ پوری دنیا میں تقریبا 95%کو ظلم و جبر کا نشانہ بنایا جاتا ہے۔ عورتوں کی مختلف طریقوں سے ظلم و جبر کا نشانہ بنایا جاتا ہے۔ مثلا جبرا اور دھمکیاں، ڈرانے دھمکانے، جذباتی بدسلوکی، مالی وغیرہ سے عورت پر ذہنی تشدد کیا جاتا ہے۔اگر ہم موجودہ حالات کا جائزہ لیں تو ہر دوسرے گھر میں عورت کے ساتھ انصاف نہیں ہورہا ہے۔ میرا حکومت سے یہ سوال ہے آخرکب تک عورت کی رفعت اور عزت پہ حرف آتا رہے گا؟ مختاراں بی بی، ملالہ یوسف زئی کے کیسز کو ساری دنیا میں اچھالا گیا۔ شر مین عبید چنائے کی بہن کو ایک ڈاکٹر نے فیس بک پر فرینڈ ریکویسٹ بھیجی جس کا وویلہ مچا یا گیا ۔اگر فرینڈ ریکویسٹ بھیجنا ہراساں کرنے کے مترادف ہے تو وہ لڑکیاں جنہیں بازاروں میں چھیڑا جاتا ہے ان سے باز پرسی کرنے والا کوئی نہیں حکومت سے درخواست ہے کہ عورت اور اسکی عزت کی حفاظت کے لیے سخت سے سخت قانون پاس کیے جائیں۔ عورت آخر کب تک ظلم کی چکی میں پستی رہے گی؟عورت آخر کب تک ظلم سہتی رہے گی؟ خدا کی قسم میرا قلم تب تک لکھتا رہے گا اور عورت کے حقوق کی آواز بنتا رہے گا جب تک کہ عورت پر ظلم بند نہیں ہوتا۔ (مدیحہ مسعود،پریذیڈنٹ عام لوگ پارٹی شعبہ خواتین،0333-5672817 اسلام آباد)</TEXT>
