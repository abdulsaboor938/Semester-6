<DOCNO>2464016</DOCNO>
<HL>چیف جسٹس افتخار محمد چوہدری کیخلاف صدارتی ریفرنس کی سماعت کل ہوگی۔پاکستان بار کونسل سپریم کورٹ بار ایسوسی ایشن‘ وکلاء اور اپوزیشن جماعتیں ملک گیر احتجاج کریں گی۔سپریم کورٹ بلڈنگ کے سامنے بڑا احتجاجی مظاہرہ ہوگا‘ اپوزیشن جماعتوں کے قائدین خطاب کریں گے</HL>
<AUTHOR>اردو پوائنٹ</AUTHOR>
<DATELINE> Pakistan 2007-05-01 13:49:07+05</DATELINE>
<TEXT>اسلام آباد (اردوپوائنٹ تازہ ترین اخبار01 مئی2007) چیف جسٹس افتخار محمد چوہدری کیخلاف سپریم جوڈیشل کونسل میں دائر صدارتی ریفرنس کی سماعت آج ہوگی چیف جسٹس افتخار محمد چوہدری بھی سپریم جوڈیشل کونسل میں پیش ہونگے پاکستان بار کونسل‘ سپریم کورٹ بار ایسوسی ایشن ‘ وکلاء تنظیمیں اور اپوزیشن وکلاء تنظیمیں اور اپوزیشن جماعتیں ملک گیر احتجاج مظاہرے کریں گی۔ تفصیلات کے مطابق چیف جسٹس افتخار محمد چوہدری کیخلاف سپریم جوڈیشل کونسل میں دائر صدارتی ریفرنس کی سماعت آج بدھ کے روز ہوگی۔ () سپریم جوڈیشل کونسل کے اجلاس میں چیف جسٹس افتخار محمد چوہدری بھی شریک ہونگے۔ سماعت کے موقع پر دونوں اطراف کے وکلاء مختلف سماعتوں میں اٹھائے گئے نکات پر بحث کریں گے۔ ادھر سپریم جوڈیشل کونسل میں صدارتی ریفرنس کی سماعت کے موقع پر پاکستان بار کونسل‘ سپریم کورٹ بار ایسوسی ایشن ‘ وکلاء تنظیموں اور اپوزیشن کی تمام جماعتوں نے ملک گیر احتجاج کا اعلان کیا ہے اور اس ضمن میں احتجاجی پروگرام کو حتمی شکل دیدی گئی ہے۔ سماعت کے موقع پر سپریم کورٹ بلڈنگ کے سامنے بڑا احتجاجی مظاہرہ ہوگا جس سے اپوزیشن جماعتوں کے قائدین خطاب کریں گے۔</TEXT>
