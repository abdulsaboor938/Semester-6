ایشیا کپ: ضابطہ اخلاق کی خلاف ورزی پر پاکستانی اور افغانی کرکٹرز پر جرمانہ عائد
دبئی: آئی سی سی نے ضابطہ اخلاق کی خلاف ورزی پر پاکستان اور افغانستان کے کرکٹرز پر جرمانہ عائد کردیا. تفصیلات کے مطابق ایشیا کپ کے دوسرے مرحلے میں پاکستان اور افغانستان کے درمیان ہونے والے سنسنی خیز میچ کے بعد تین کھلاڑیوں پر جرمانے عائد کیے گئے ہیں. پاکستانی فاسٹ بولر حسن علی، افغانستان کے کپتان اصغر افغان اور راشد خان آئی سی سی کے ایکشن کی زد میں آگئے، تینوں کھلاڑیوں پر پر میچ فیس کا پندرہ فیصد جرمانہ عائد کیا گیا۔ یاد رہے کہ حسن علی نے بولنگ کرتے ہوئے افغانستان کے بلے باز حمشت اللہ کی جانب گیند تھرو کی تھی، جس کی وجہ سے میچ میں بدمزگی پیدا ہوئی. اسی طرح بلے باز اصغر افغان نے حسن علی کو کندھا مارا تھا، جب کہ افغان لیگ اسپنر راشد خان نے آصف علی کو آؤٹ کرنے کے بعد پویلین جانے کا اشارہ کیا تھا۔ مزید پڑھیں: پاکستان نےافغانستان کوسنسنی خیزمقابلے کے بعد شکست دیدی تناؤ بھرے میچ میں ہونے والی بدمزگی کا آئی سی سی نے نوٹس لے لیا، اب تینوں کھلاڑیوں کو میچ فیس کا پندرہ فیصد بہ طور جرمانہ ادا کرنا ہوگا. واضح رہے کہ ایشیا کپ کے سپر فور مرحلے کے پہلے میچ میں افغانستان نے پاکستان کو جیت کے لیے 258 رنز کا ہدف دے دیا، جسے پاکستان نے سات وکٹوں کے نقصان پر آخری اوور میں پورا کیا. comments
