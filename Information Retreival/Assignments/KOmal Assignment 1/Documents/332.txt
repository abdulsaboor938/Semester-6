ماڈل کی ریمپ پر واک کے وقت بلی کی آمد، ویڈیو وائرل
انقرہ: ترکی کے فیش شو میں ماڈلز کی ریمپ پر چہل قدمی کے وقت بلی آگئی اور اُس نے اپنی شرارتوں سے سب کے دل جیت لیے، دلچسپ ویڈیو سوشل میڈیا پر وائرل ہوگئی۔ فیشن شو میں عام طور پر ماڈلز ریمپ پر مختلف ڈیزائنرز کے لباس زیب تن کر کے واک کرتی ہیں مگر ترکی میں ہونے والے شو میں ریمپ پر لوگوں نے ایک ساتھ کیٹ واک بھی دیکھ لی۔ استنبول میں منعقد ہونے والے ایمسوڈ انٹرنیشنل فیشن شو میں دلچسپ صورتحال اُس وقت دیکھی گئی کہ جب ماڈل کو ریمپ پر واک کے لیے مدعو کیا گیا تو اُس کے پیچھے پیچھے بلی بھی آگئی۔ ریمپ پر آنے والی بلی اسٹیج پر بیٹھ گئی اور اُس نے ماڈل کے دوپٹے پر پنجے بھی مارے، دلچسپ واقعے کی ویڈیو سوشل میڈیا پر شیئر ہوئی جس کو دیکھ کر صارفین حیران رہ گئے۔ Ahahahahahah #catwalk #real #vakkoesmod A post shared by H (@hknylcn) on Oct 25, 2018 at 7:20am PDT  ایلان اور پوائز نامی ماڈلز کا کہنا ہے کہ وہ ریمپ پر بلی کو دیکھ کر خوف زدہ ہوگئی تھیں البتہ انہوں نے اپنے کام پر دھیان دیا کیونکہ رُک جانے کی صورت میں آئندہ کے لیے مسائل پیدا ہوسکتے تھے۔ شرکا نہ صرف بلی کی آمد پر محضوض ہوئے بلکہ ہال میں قہقے بھی گونجے اور سب اس منظر سے بہت زیادہ محضوظ ہوئے۔ comments
