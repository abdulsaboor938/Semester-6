بیلجیئم: لالچی ڈاکوؤں کی حماقت نے انہیں گرفتار کروا دیا
برسلز : بیلجیئم میں برقی سگریٹ کی دکان میں ڈکیتی کرنے والے ڈاکوؤں کی لالچ نے انہیں حوالات پہنچا دیا۔ تفصیلات کے مطابق بیلجیئم میں اناڑی ڈاکو کی واردات کہانی کسی کامیڈی فلم کا سین لگتا ہے لیکن بیلجیئم میں ایسا حقیقت میں ہوا جب ڈاکو دکاندار کے مشورے پر عمل کرتے ہوئے دن کے اختتام پر لوٹنے آئے تو خود ہی گرفتار کرلیے گئے۔ برطانوی نشریاتی ادارے کا کہنا تھا کہ چار لیروئے نامی شہر کے نواح میں ڈیڈیئر نامی شخص کی دکان میں چھ افراد دن دیہاڑے ڈکیتی کی غرض سے داخل ہوئے تو دکان کے مالک نے ان نے کہا کہ شام کو آنا زیادہ رقم ملے گی۔ غیر ملکی خبر رساں ادارے کا کہنا تھا کہ احمق ڈاکو دکاندار کی بات پر عمل کرتے ہوئے واپس چلے گئے اور شام ساڑھے 5 بجے پھر لوٹنے آگئے تاہم اس مرتبہ بھی دکاندار نے انہیں چکما دیا۔ برطانوی میڈیا کا کہنا ہے کہ دکاندار نے انہیں کہا کہ ایک گھنٹے بعد آنا دکان بند کرنے کا وقت ہوگا رقم بھی زیادہ ہوگی، نالائق ڈاکو دکاندار کے مشورے پر عمل کرتے ہوئے پھر واپس لوٹ گئے۔ غیر ملکی میڈیا کہنا ہے کہ ڈاکو تیسری مرتبہ لوٹنے پہنچے تو دکان میں چھپے پولیس اہلکاروں نے انہیں پکڑ لیا جس کے بعد مذکورہ افراد بیلجیئم میں نالائق ڈاکو مشہور ہوگئے۔  دکان کے مالک نے برطانوی میڈیا سے گفتگو کرتے ہوئے بتایا کہ ’میں نے ڈاکوؤں سے کہا کہ اگر وہ شام کو آئیں میرے پاس تین ہزار یوروز کی رقم ہو گی اور ڈاکو یہ سن کر واپس لوٹ گئے‘۔ ڈیڈیئر نے بتایا کہ میں نے پولیس کو اطلاع دی تو انہیں میری بات پر یقین نہیں آیا لیکن جب تیسری مرتبہ ڈاکو میری دکان لوٹنے آئے تو پولیس نے انہیں گرفتار کرلیا۔ پولیس کا کہنا ہے کہ گرفتار افراد میں ایک بچہ سمیت چھ افراد شامل ہیں کو برقی سیگریٹ کی دکان میں ڈیکیتی کی غرض سے داخل ہوئے تھے۔ comments
