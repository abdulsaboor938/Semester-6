گوگل کا سوشل نیٹ ورک بند کرنے کا اعلان
نیویارک: سماجی رابطے کی سب سے بڑی ویب سائٹ گوگل نے اپنے سوشل میڈیا پلیٹ فارم گوگل پلس کو بند کرنے کا حتمی اعلان کردیا۔ تفصیلات کے مطابق گزشتہ روز کمپنی نے اعتراف کیا کہ فیس بک کے مد مقابل متعارف کرایا جانے والا سوشل میڈیا پلیٹ فارم گوگل پلس صارفین کو متاثر کرنے میں ناکام رہا۔ کمپنی ترجمان کا کہنا تھا کہ ہیکرز نے نہ صرف ہمارے سسٹم تک رسائی حاصل کی بلکہ ہمارے صارفین کی معلومات کو دوسروں تک پہنچایا جس کے باعث اسے بند کرنے کا فیصلہ کیا گیا۔ مزید پڑھیں: خدا حافظ ! گوگل پلس گوگل نے ساتھ میں یہ بھی اعلان کیا کہ وہ ہیکرز سے متاثر ہونے والے صارفین کا ڈیٹا یا اُن کی شناخت سامنے نہیں لائے گا البتہ مستقبل میں ان تمام اقدامات کو روکنے کے لیے گوگل پلس کو فوری بند کردیا گیا۔ واضح رہے کہ امریکی اخبار نے گزشتہ دنوں ایک رپورٹ جاری کی تھی جس میں انکشاف کیا گیا تھا کہ ہیکرز نے 50 لاکھ سے زائد گوگل صارفین کے ڈیٹا تک رسائی حاصل کی اور وہ ان کے ای میلز بھی چیک کرتے ہیں۔ یاد رہے کہ گوگل نے 2011 میں فیس بک کے مد مقابل گوگل پلس کے نام سے سوشل میڈیا کا پلیٹ فارم متعارف کرایا تھا، سن 2015 میں کمپنی نے اسے بند کرنے کا فیصلہ بھی کیا تھا۔ comments
