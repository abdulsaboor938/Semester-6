<DOCNO>1715371</DOCNO>
<HL>لالہ موسیٰ اور گجرات سے 4 انسانی سمگلر سیالکوٹ سے اشتہاری گرفتار</HL>
<AUTHOR>نوائے وقت</AUTHOR>
<DATELINE> Pakistan 2017-09-25 03:59:28+05</DATELINE>
<TEXT>لاہور (خبر نگار) ایف آئی اے 4 انسانی سمگلروں کو گرفتار کر لیا ہے۔ بتایا گیا ہے کہ ڈپٹی ڈائریکٹر خالد انیت کے احعامات پر سجاد باجوہ نے لالہ موسیٰ میں چھاپہ مار کر انسانی سمگلر حامد نصر کو گرفتار کرکے دو پاسپورٹ بھی قبضہ میں لے لئے۔ ملزم سادہ لوح افراد سے لاکھوں روپے وصول کرکے انہیں ایران اور ترکی کی سرحدیں غیر قانونی طور پر عبور کروا کے یونان اور یورپ پہنچاتا ہے۔ علاوہ ازیں دو بدنام انسانی سمگلروں اور اشتہاری ملزمان خلیل اور رانا نصیر کو نارووال سے گرفتار کر لیا گیا۔ علاوہ ازیں ایک اور اشتہاری ملزم تنویر کو سیالکوٹ سے گرفتار کر لیا گیا۔</TEXT>
