<DOCNO>277444</DOCNO>
<HL>پیپلزپارٹی نے ہمیشہ مزدوروں کے حقوق کی پاسداری کی،ناصر شاہ</HL>
<AUTHOR>روزنامہ پاکستان</AUTHOR>
<DATELINE> Pakistan 2017-05-28 06:08:10+05</DATELINE>
<TEXT>کراچی (اسٹاف رپورٹر)صوبائی وزیر برائے محکمہ اطلاعات سندھ ، ٹرانسپورٹ ، محنت و افراد قوت سید ناصرحسین شاہ نے کہا ہے کہ پیپلز پارٹی کی حکومت نے ہمیشہ مزدوروں کے حقوق کی پاسداری اور تحفظ کیا ہے۔ مزدوروں کی صحیح اور بھرپور ترجمانی پیپلز پارٹی ہی کرتی ہے۔ان خیالات کا اظہا ر انہوں نے سندھ ایمپلائیز سوشل سیکیورٹی کے پیپلز اسٹاف یونین کے عہدیداران کی حلف برداری تقریب سے خطاب کرتے ہوئے کہا۔محکمہ لیبر کے صوبائی وزیر نے کہا کہ مزدوروں کے حقوق کی حفاظت اور فلاح و بھبود کو مدنظر رکہتے ہوئے ہمیشہ ایسے منصوبے بنائے ہیں تاکہ مزدوروں کو معاشرے میں خوشحالی اور خوشحال پاکستان کی جانب روان دوان رہے ، اس لیے چیئرمین بلاول بھٹو زرداری اور کو چیئرمین آصف علی زرداری محکمہ محنت افرادیت کی چارج دی ہے، اس شعبے میں صحیح معنیٰ میں مزدورں کی بھتری اور محکمہ کی کارکردگی کو موثر بنانے کے لئے اقدامات کیے جا رہے ہیں ۔مزدور طبقہ ملکی معیشت میں ریڑہ کی ہڈی کی حیثیت رکہتا ہے ۔انہوں نے کہا کہ اس لیے پیپلز پارٹی کی حکومت ان کی اہمیت محسوس کر کے ہر قسم کے فلاحی منصوبے بنائے ہیں تاکہ ان کی معیار زندگی بہتر کرنے کے لئے عملی اقدامات کر رہی ہے۔کراچی مزدوروں کا شہر ہے کراچی سے لے کر پوری سندھ کے مزدوروں کے حقوق کو پامال ہونے نہیں دینگے۔پیپلز پارٹی مزدورں کی جماعت ہے اور مزدور طبقہ پارٹی کا اصل اثاثہ ہے۔انہوں نے سوشل سیکیورٹی کے مزدور یونین کے پورے مطالبات کی حمایت کرتے ہوئے انہیں بھرپور طریقے سے ان کو حل کرنے کے احکامات جاری کیے ہیں ۔روزانہ کی بنیاد پر کام کرنے والے ملازمین کو مستقل کیا جائے گا اور ترقی بھی دی جائے گی۔جس میں ایک سے 15 گریڈ تک شفاف طریقے سے اور میرٹ پر عورتیں، معذوروں کی کوٹا پر بھی بھرپور عمل کرکہ فوتی کوٹا کو بھی یقینی بنایا جائے گا۔رہائشی اسکیم کے لئے بھی قانون سازی کر کے ان کو ریگیولر کیا جائے گا۔نجی شعبے میں کام کرنے والے مزدوروں کے لئے بھی قانون سازی کر کے ہر ممکن سہولیات فراہم کی جائیں گی۔لیبر کے صوبائی وزیر نے کہا کہ صحت کے معاملے پر کوئی کوتاہی برداشت نہیں کی جائے گی۔ غیر معیاری کمپنیوں نے دواؤں کی فراہمی کو بند کیا جائے گا۔تاکہ غریب مزدوروں کو علاج معالج کے زیادہ سے زیادہ سہولیات فراہم کی جائیں۔انہوں نے کہا کہ اس سلسلے میں ایک شکایتی سیل کو فعال بنایا جائے جس میں کسی بھی بدعنوانی کی شکایت درج کی جاسکے۔تقریب سے خطاب کرتے ہوئے سینیئر مزدور اور پیپلز پارٹی حبیب الدین جنیدی، پیپلز اسٹاف یونین کے صدر ملک نوید، واٹر بورڈ یونین کے رہنما لیاقت مگسی، پیپلز پیرا میڈیکل ولیکا یونٹ کے صدر تاج خان، مزدور رہنما امیرحسین شاھ، افسر ایسوسی ئیشن کے شفیق میمن، بلند اقبال، اسٹیٹ بینک یونین کے رہنما لیاقت ساہی، آفتاب عالم، امان اللہ محسود کے علاوہ کمشنر سوشل سیکیورٹی فاروق لغاری نے بھی خطاب کر کے سینیئر مزدور ں اور ملازمین کے مسائل پر آگاہی دیتے ہوئے کہا کہ پیپلز پارٹی کے بانی رہنما شہید ذوالفقار علی بھٹو نے مزدوروں کے لیئے جان کی قربانی دی ۔ آج جو بھی ادارے قائم ہیں ان کو قائم کرنے میں شہید ذوالفقار علی بھٹو کا اہم کردار ہے۔ سوشل سیکورٹی کا بنیاد 1973 میں بھٹو صاحب نے کیا۔نظر انداز ہوئے مزددر طبقے کو پیپلز پارٹی ہی سہولیات فراہم کرتی ہے۔سندھ میں مزدور قانون کو فروغ دینے میں پیپلز پارٹی ہمیشہ پیپلز پارٹی نے اپنا اہم کردار ادا کیا ہے۔انہون نے کہا کہ پیپلز پارٹی نے ہمیشہ روزگار دیا ہے اور ڈیلی ویجز پرکام کرنے والے افراد کو ریگیولر کرنا ہمیشہ پیپلز پارٹی کی اولین ترجیح رہی ہے۔سندھ میں زیادہ سے زیادہ مزدور طبقے کے لئے قانون سازی کی گئی ہے۔</TEXT>
