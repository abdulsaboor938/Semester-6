<DOCNO>2487038</DOCNO>
<HL>دنیا میں سب سے زیادہ پھانسی کی سزا چین میں دی گئی ۔ ایران دوسرے ،پاکستان تیسرے نمبرپر رہا ، امریکی جریدے کی رپورٹ</HL>
<AUTHOR>اردو پوائنٹ</AUTHOR>
<DATELINE> Pakistan 2007-12-19 17:42:35+05</DATELINE>
<TEXT>نیویارک (اردوپوائنٹ اخبا ر تازہ ترین 19. دسمبر2007 ) سال دو ہزار چھ میں سب سے زیادہ افراد کو پھانسی کی سزا چین میں دی گئی۔اس حوالے سے ایران دوسرے ،پاکستان تیسرے اور امریکا پانچویں نمبر پر رہا ۔ امریکی جریدے کی رپورٹ کے مطابق چین میں گزشتہ سال ایک وزیر سمیت ایک ہزار دس افراد کو سزائے موت دی گئی۔ایران میں گزشتہ سال ایک سو ستتر اور پاکستان میں بیاسی افراد کو پھانسی دی گئی۔ پھانسی دینے کے اعتبار سے چوتھے نمبر پر عراق رہا جہاں گزشتہ سال سابق صدر صدام حسین سمیت پینسٹھ افراد کو سزائے موت دی گئی۔اس حوالے سے پانچویں نمبر پر دنیا بھر میں امریکا رہا جہاں ترپن افراد کو پھانسی دی گئی۔ رپورٹ کے مطابق چین میں قتل کے علاوہ معاشی جرائم ،اسمگلنگ ،ٹیکس کی عدم ادائیگی اور رشوت لینے کی سزا بھی پھانسی ہے ۔ () چین کے وزیراعظم کا کہنا ہے کہ ملک مین پھانسی کی سزا منسوخ کرنے کا کوئی ارادہ نہیں ہے۔ ایران میں نشہ آور اشیا کی اسمگلنگ سرکاری اسلحے کی چوری اور حکومت کے خلاف کسی بھی اقدام کے سزا موت ہے جب کہ یہاں بچوں کو بھی پھانسی کی سزا دے دی جاتی ہے ۔پاکستان میں قتل ،چوری ،اسلحے کی تجارت ،بچوں کی اسمگلنگ اور زیادتی جیسے جرائم پھانسی کے زمرے میں آتے ہیں ۔عراق میں قتل ،اغوا ،نشہ کرنا اور ملکی دفاع کو نقصان پہنچانا سنگین جرائم شمار کیے جاتے ہیں ۔امریکا میں قتل کے جرم میں پھانسی کی سزا دی جاتی ہے</TEXT>
