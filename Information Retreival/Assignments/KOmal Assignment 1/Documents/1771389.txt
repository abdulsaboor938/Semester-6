<DOCNO>1771389</DOCNO>
<HL>پاکستان سمیت دنیا بھر میں انسداد تمباکو نوشی کا دن منایا جا رہا ہے</HL>
<AUTHOR>نوائے وقت</AUTHOR>
<DATELINE> Pakistan 2017-05-31 12:58:56+05</DATELINE>
<TEXT>عالمی ادارہ صحت کی ہدایت پر ہر سال 31 مئی کو تمباکو نوشی کے خلاف عالمی دن منایا جاتا ہے۔ ترقی یافتہ قوموں کی ترقی میں تمباکو نوشی کا کثرت سے استعمال جہاں پیسے کا ضیاع ہے تو وہیں ماحولیاتی آلودگی کا بھی باعث ہے۔ عالمی صحت کو لاحق خطرات میں تمباکو نوشی کی وباءسب سے تباہ کن ہے۔ ورلڈ ہیلتھ آرگنائزیشن کے مطابق دنیا بھر میں سالانہ ساٹھ لاکھ افراد تمباکو نوشی سے ہونے والی بیماریوں میں مبتلا ہو کر مرجاتے ہیں۔ جن میں سے چھ لاکھ سے زائد افراد خود تمبا کونوشی نہیں کرتے بلکہ تمبا کونوشی کے ماحول میں موجود ہونے کے سبب اس کے دھوئیں کا شکار ہو جاتے ہیں۔ دنیا بھر میں ایک ارب سے زائد لوگ تمباکو نوشی کرتے ہیں، جن میں سے اسی فیصد لوگ ترقی پذیر ممالک سے تعلق رکھتے ہیں۔ ترقی یافتہ ممالک میں تمباکو نوشی کی وباء تنزلی کی جانب مائل ہے۔</TEXT>
