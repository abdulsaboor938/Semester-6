واٹربورڈ میں آسامی ہوئی تو کہوں گا فیصل واوڈا کو بھرتی کرلے ،وزیراعلیٰ سندھ
کراچی : وزیراعلیٰ سندھ کا کہنا ہے کہ پاکستان کوارٹرزکی جگہ سندھ کی نہیں وفاقی حکومت کی ہے، امن وامان قائم رکھنے کیلئے پولیس کو پیچھے ہٹنے کا حکم دیا، واٹربورڈ میں آسامی ہوئی تو کہوں گا فیصل واوڈا کو بھرتی کرلے۔ تفصیلات کے مطابق وزیراعلیٰ سندھ مراد علی شاہ نے میڈیا سے گفتگو کرتے ہوئے کہا کہ ٹاسک فورس وغیرہ کچھ نہیں ہوتیں، نوازشریف،شاہدخاقان عباسی نے ٹاسک فورس بنائی تھی، شاہد خاقان عباسی سے کہا تھا 3صوبوں کا پانی ایک صوبے کو جاتا ہے۔ وزیراعلیٰ سندھ کا کہنا تھا کہ پاکستان کوارٹرزکی جگہ سندھ کی نہیں وفاقی حکومت کی ہے، معاملے کو بہتر طریقے سے حل کرنا چاہیے، ضروری پڑی تو سپریم کورٹ میں درخواست دیں گے، امن وامان قائم رکھنے کیلئے پولیس کو پیچھے ہٹنے کا حکم دیا۔ مراد علی شاہ نے وفاقی وزیر فیصل واوڈا کو نوکری کی پیش کش کرتے ہوئے کہا پانی کاوال بندکرناآتا ہے تو وفاقی وزیرکونوکری مل سکتی ہے، اگر یہ کام کرنا چاہتےہیں تو میرٹ کی بنیادپربھی ان کو رکھاجاسکتاہے۔ ان کا کہنا تھا کہ اگر وہ کام کرناچاہتےہیں تو واٹربورڈ کونوکری کے لئے کہہ دوں گا،ان کاشوق پورا ہوجائے گا، واٹربورڈ میں آسامی ہوئی تو کہوں گا فیصل واوڈا کو بھرتی کرلے۔ منی لانڈرنگ کی تحقیقات کے حوالے سے وزیراعلیٰ سندھ نے کہا قانون کے مطابق جو ریکارڈ مانگا جائےگا وہ دیں گے، دو دن پہلے سندھ حکومت کے سپریم کورٹ سے تعاون نہ کرنے کی بات ہوئی، وزیراعلیٰ کا کام دستاویزات دینا نہیں ہے، اس معاملے پر چیف سیکریٹری اور انتظامیہ سے معلومات لی ہیں۔ یاد رہے وزیراعلیٰ سندھ نے پاکستان کوارٹرز کے معاملے کا نوٹس لیتے ہوئے آئی جی سندھ کو فوری پولیس واپس بلانے کا حکم دیا تھا۔ comments
