<DOCNO>174197</DOCNO>
<HL>انسانی اسمگلروں کے ہاتھوں بیرون ملک جانیوالے افراد کا قتل عام</HL>
<AUTHOR>روزنامہ پاکستان</AUTHOR>
<DATELINE> Pakistan 2017-12-12 01:39:59+05</DATELINE>
<TEXT>۔۔۔۔۔۔ گزشتہ دنوں بلوچستان کے علاقہ تربت میں کالعدم دہشت گرد تنظیم کے ہاتھوں ہلاک ہونیوالے 15نوجوانوں کی ہلاکت کے دوران گجرات کے نواحی گاؤں سکنہ کھوڑی رسول پور‘ تھانہ کڑیانوالہ ‘ کے دانش علی ولد نذیر احمد سکنہ کھوڑی جو پاک فوج کا ملازم بیان کیا جاتا ہے‘ قاسم عباس ‘ولد مظہر حسین سکنہ کھوڑی ‘ ثاقب علی ولد منصور احمد سکنہ کھوڑی ‘ عثمان قادر ولد صفدر حسین سکنہ ملکپور مرزا ‘ اور بدر منیر ولد نامعلوم سکنہ جلالپور جٹاں شامل ہیں کو اجتماعی طور پر فائرنگ کر کے موت کے گھاٹ اتار دیا گیا واقعہ کی اطلاع ایف آئی اے سرکل کے انچارج چوہدری محمد سرور اسسٹنٹ ڈائریکٹر اور مرزا سرفراز بیگ اسسٹنٹ ڈائریکٹر اور ایس ایچ او تھانہ ایف آئی اے سجاد باجوہ نے مقتولین کے گاؤں جا کر ان کے ورثا کو ملے تو علاقے میں کہرام مچ گیا گاؤں کی روایات کے مطابق سبھی کا دکھ اور خوشی سانجھی ہوتی ہے قتل کی اجتماعی واردات پر پورے کا پورا گاؤں اکٹھا ہو گیا خواتین نے بین اور مردوں نے سینہ کوبی شروع کر دی یہ وہ منظر تھا جسے کوئی پتھر دل بھی دیکھ کر اپنے آنسوؤں پر قابو نہ رکھ سکا نوجوان ‘ بوڑھے ‘ بچے اور خواتین زارو قطار روتی ہوئی نظر آئیں جبکہ مقتولین کے والدین کی حالت اس قدر غیر تھی کہ انہیں بار بار پانی پلایا جاتا رہا موقع پر انتہائی دلخراش مناظر تھے ایک ہی گاؤں کے تین نوجوان بیک وقت ہلاک ہو گئے تینوں کے گھر ایک دوسرے کے قریب تھے جب کہ دانش علی چند یوم قبل فوج سے چٹھی لیکر گھر آیا تھا کہ لینڈ روٹ ایجنٹ قیصر مصلی اور ملک سجاد کی باتوں میں آ کر اس نے بھی یورپ جانے کا فیصلہ کیا اسی گاؤں کے تینوں نوجوانوں دانش علی ‘ قاسم عباس اور ثاقب علی نے اپنے گھر بندھے ہوئے مویشی فروخت کر دیے جمع پونجی اکٹھی کی اور اسی گاؤں کے لینڈ روٹ ایجنٹ قیصر مصلی اور ملک سجاد کو فی کس ڈیڑھ لاکھ روپے ادا کیے اور کوئٹہ چلے گئے لینڈ روٹ ایجنٹ قیصر مصلی اور ملک سجاد نے اسی گاؤں کے تین نوجوانوں کے دوستوں عثمان قادر سکنہ ملکپو ر مرزا ‘ بدر منیر سکنہ کسوکی جلالپور جٹاں کو بھی اس امر پر راغب کر لیا کہ انہیں جلد ہی جرمنی تک پہنچا دیا جائے گا جو اسکی چکنی چوپڑی باتوں میں آ کر کوئٹہ کے لیے روانہ ہو گئے پانچوں نوجوان کے بوڑھے والدین نے روزنامہ پاکستان کو بتایا کہ انہیں پنجگور کے پاس کھڑے ہو کر پانچوں نوجوانوں نے سیلفی بنائی اور اپنے دوستوں کو بجھوا دی اور ساتھ میں یہ بھی لکھا کہ انشا اللہ وہ جلد ہی براستہ ایران ‘ ترکی اور یونان ‘ جرمنی پہنچ کر رابطہ کریں گے وہ ان کے لیے دعا کریں کہ خیریت سے پہنچ جائیں تو گھر کی تقدیر سنور جائے گی تویہ المناک خبر منظر عام پر آ گئی کہ ان کے گھر تو تباہ ہو گئے ہیں ایف آئی اے گجرات سرکل کے چوہدری سرور ‘ مرزا سرفراز بیگ ‘ اسسٹنٹ ڈائریکٹرز ‘ ایس ایچ او سجاد باجوہ اپنی ٹیم کے ہمراہ موقع پر پہنچ گئے اور انہوں نے قیصر مصلی عرف سونی ‘ ملک سجاد کے گھر چھاپہ مارا یہاں یہ امر قابل ذکر ہے کہ ملک سجاد کا بیٹا بھی لینڈ روٹ کے ذریعے جرمنی تک پہنچنے میں کامیاب ہو گیا اور اسے جرمن پہنچے ہوئے دو سال کا عرصہ گزر چکا ہے اب وہ اپنے والد کے ذریعے اس گاؤں کے دس نوجوانوں کو یورپ پہنچا چکا ہے گاؤں کا ہر نوجوان انہی دو لینڈ روٹ ایجنٹوں کے ذریعے یورپ جانے کے منت ترلے کر رہے تھے مگر یہ المناک خبر آنے پر ہر شخص گھر کی آدھی اور باہر کی پوری مندی قرار دیتے رہے اس سے قبل کوئٹہ کے علاقے تربت میں دہشت گردوں نے محمد حسین سکنہ واہ کینٹ، اظہر وقاص، خرم شہزاد اور ذوالفقار سکنہ تعلق منڈی بہاؤالدین، غلام ربانی اور احسن رضا سکنہ گوجرانوالہ،محمد الیاس ڈسکہ، عبدالغفور اور طیب سکنہ سیالکوٹ ‘ اور سیف اللہ سکنہ گجرات سمیت 15نوجوانوں کو بیدری سے موت کے گھاٹ اتار دیا تھا گجرات کے رہائشی دیگر 8نوجوان بھی غیر قانونی طریقے سے بیرون ملک جاتے ہوئے کئی ماہ سے لاپتہ ہیں جن کے بارے میں کوئی سراغ نہیں لگایا جا سکا دہشت گردی کے پے در پے واقعات اور انسانی اسمگلروں کے ہاتھوں بیرون ملک جانیوالے افراد کے قتل عام سے جہاں ایف آئی اے ‘ پولیس اور حساس ادارے سر جوڑ کر بیٹھ گئے ہیں وہیں عام شہری بھی سخت خوف ہراس کا شکار ہیں تربت میں دہشت گردوں کے ہاتھوں بیدری سے قتل ہونیوالے گجرات کے رہائشی نوجوان سیف اللہ کو چند یوم قبل اسکے آبائی گاؤں ڈب میں سپرد خاک کر دیا گیا دو معصوم بچوں کے باپ کا جنازہ اٹھا تو گاؤں میں کہرام مچ گیا بیمار والد اور بہنوں پر غشی کے دورے پڑتے رہے ہر آنکھ اشکبار نظر آئی سیف اللہ کی نماز جنازہ میں مشیر وزیر اعلی پنجاب نوابزادہ طاہر الملک ‘ ڈی ایس پی عرفان الحق سلہریا ‘ ایس ایچ او احسان اللہ ‘ ڈاکٹر الیاس ‘ تحصیلدار ارشاد بھٹی ‘ چوہدری یاسر عنایت ‘ صدر پریس کلب چوہدری نذیر احمد سمیت مختلف مکاتب فکرسے تعلق رکھنے والے افراد کی بڑی تعداد شریک ہوئی متوفی نے سوگواران میں مریضہ بیوی ‘ تین سال اور آٹھ ماہ کے دو بچے ‘ چار بھائی اور دو بہنیں بھی چھوڑی ہیں متاثرہ خاندان سے تعزیت کیلئے وزیر پاپولیشن ڈاکٹر مختار بھی نواحی گاؤں ڈب پہنچے اسسٹنٹ کمشنر عزوبہ عظیم ‘ اے ڈی سی آر سید موسی رضا‘ تحصیلدار ارشاد اللہ سمیت دیگر افسران و اہم شخصیات بھی ان کے ہمراہ تھیں ڈاکٹر مختار نے متاثرین سے اظہار ہمدردی اور مرحوم کیلئے فاتحہ خوانی کی اور اس موقع پر کہا کہ وزیر اعلی پنجاب کی ہدایت پر متاثرہ خاندان کا غم بانٹنے پہنچا ہوں وہ دہشت گردی کے حالیہ واقعات پر انتہائی غمزدہ ہیں ہندوستانی ایجنسی را پاکستان میں فسادات چاہتی ہے اور اس مقصد کیلئے بلوچستان میں پنجابیوں کو ٹارگٹ کلنگ کا نشانہ بنایا جا رہا ہے اتحاد اور اتفاق کی جتنی ضرورت آج ہے اس سے قبل نہیں تھی حکومت متاثرہ خاندانوں کو تنہا نہیں چھوڑے گی سیف اللہ کی بیوی یا بھائی کو بھی نوکری دی جائیگیدہشت گردوں کے ہاتھوں نوجوانوں کی پے در پے ہلاکتوں کے بعد ایف آئی اے گجرات سرکل کے اسسٹنٹ ڈائریکٹر محمد سرور کی زیر نگرانی لیڈروٹس ایجنٹوں کے خلاف کریک ڈاؤن جاری ہے جس میں متعدد ایجنٹوں کو گرفتار کیا جا چکا ہے دیگر کی گرفتاری کے لئے ایف آئی اے چھاپے ماررہی ہے نوجوانوں کی ہلاکت کی خبریں ملنے پر گجرات اور اس کے گردونواح کے اضلاع سے تعلق رکھنے والے درجنوں افراد ایف آئی اے گجرات سرکل سے معلومات حاصل کرتے رہے ایف آئی اے نے منگوال اور گجرانوالہ کے رہائشی دو لینڈ روٹس ایجنٹوں نثار احمد اور خادم علی بٹ کے خلاف معروف عالم دین قاری غلام سرور نقشبندی کی درخواست پر مقدمہ بھی درج کر رکھا ہے قاری غلام سرور کے نوجوان بیٹے عثمان سرور کو یورپ لے جانے کے لئے لاکھوں روپے وصول کئے مگر وہ منزل پر نہ پہنچ سکا جس پر اس کے گھر میں صف ماتم بچھی ہوئی ہے ایف آئی اے کے ایس ایچ او سجاد باجوہ نے وزیر آباد کے رہائشی انسانی سمگلر رضوان ولد نثار علی سکنہ رانا چک اور منڈی بہاؤالدین کے بدنام انسانی سمگلر منظور حسین بلوچ ولد منیر حسین بلوچ سکنہ رکھ بلوچ منڈی بہاؤالدین کو بھی گرفتار کیا ہے غیر قانونی طور پر نوجوانوں کو بیرون ملک لے جانیوالے انسانی اسمگلرز کی تعداد ہزاروں میں ہے حالیہ گرفتاریاں آٹے میں نمک ہیں برابر ہیں انسانی اسمگلروں کی ایک بڑی تعداد بیرون ملک بیٹھ کر مکروہ دھندہ چلا رہی ہے ان کے ایجنٹ سادہ لوح شہریوں بالخصوص نوجوانوں کو اپنا نشانہ بناتے ہیں جو اپنا سب کچھ فروخت کر کے بیرون ملک جانے کیلئے غیر قانونی طریقے کا انتخاب کرتے ہیں جو اکثر ان کے لیے جان لیوا ثابت ہوا ہے گجرات سے تعلق رکھنے والے نوجوانوں کی بڑی تعداد غیر ملکی جیلوں میں اپنی رہائی کی منتظر ہے اپنے ہی گراتے ہیں نشمین پر بجلیاں ‘ اپنے ہی ہم وطن جو بیرون ملک انسانی اسمگلنگ کا کاروبار کرتے ہیں اپنے ہی ہم وطنوں بلکہ اپنے ہی شہر کے نوجوانوں کو زمینی راستے کے ذریعے یورپ کے سنہرے خواب دکھا کر جب ان کے پاس پہنچتے ہیں تو ہوس زر میں مبتلا ان انسانی اسمگلروں کا کوئی دین مذہب یا انسانیت کا کوئی جذبہ دیکھنے میں نہیں آتا بلکہ دہشت اور وحشت ان کے چہروں پر جھلکتی ہے اور انہوں نے پرائیویٹ عقوبت خانے بنا رکھے ہیں جہاں پر وہ مزید رقم حاصل کرنے کیلئے انہیں قید کر دیتے ہیں ان کے ورثا کو یہ پیغام پہنچایا جاتا ہے کہ وہ ویسٹرن یونین کے ذریعے مزید لاکھوں روپے بجھوائیں وگرنہ ان کے بیٹے کو مار دیا جائے گا پہلے ہی قرضے اٹھا کر یا جائیداد فروخت کر کے یورپ کے سہانے خواب آنکھوں میں سجائے ہوئے مذکورہ نوجوان اپنے سب کچھ فروخت کر کے راستے ہی صعوبتیں اور مسائل برداشت کرتے ہوئے جب ترکی یا روسی ریاستوں میں پہنچتے ہیں تو پھر دوسرے انسانی اسمگلر کو فروخت کر دیے جاتے ہیں ایک ایسا ہی واقعہ تھانہ ایف آئی اے کے اسسٹنٹ ڈائریکٹر چوہدری محمد سرور کو رپورٹ ہوا جس میں سمبڑیال کی رہائشی ایک خاتون ثریا بی بی نے درخواست دی کہ اسکا بیٹا علی رضا آذربائیجان میں زبیر نامی انسانی اسمگلر کی قید میں ہے رہا کرنے کیلئے اٹھارہ لاکھ روپے مانگ رہے ہیں اسسٹنٹ ڈائریکٹر چوہدری محمد سرور جو ڈائریکٹر پنجاب ایف آئی اے ڈاکٹر عثمان انور سے بہترین سپر وائزری اینڈ انویسٹی گیشن پنجاب کا ایوارڈ حاصل کر چکے ہیں نے ایک پلان ترتیب دیا جس کی ذمہ داری تھانہ ہذا کے ایس ایچ او سجاد باجوہ اور ان کی ٹیم کے سپرد کی گئی جنہوں نے دریائے چناب کے کنارے واقع ایک ہوٹل سے دو انسانی اسمگلروں کو جو اس خاتون سے اٹھارہ لاکھ روپے وصول کرنے کیلئے آئے تھے کو گرفتار کر کے رنگے ہاتھوں گرفتار کر کے جیل بجھوا دیا اپنے ساتھیوں کی گرفتاری پر آذربائیجان میں موجود نجی عقوبت خانے کے سربراہ نے فوری طور پر قید کیے جانیوالے نوجوان کو رہا کیا بلکہ اسے ٹکٹ بھی اپنی جیب سے لیکر دی یہ امر قابل ذکر ہے کہ تاوان کی رقم ویسٹرن یونین کے علاوہ ہنڈی اور حوالے سے بھی بیرون ملک بجھوائی جاتی ہے ایک اور نوجوان اسرار سرور اور علی رضا سکنہ کھاریاں کو ترکی میں اغوا کر کے عقوبت خانے میں بند کر دیا گیا اور تاوان کی رقم زاہد رسول ولد غلام رسول چیمہ سکنہ محلہ لکڑ منڈی گلی گول اندازہ تحصیل وزیر آباد کو دینے کا حکم جاری کیا گیا ایف آئی اے کو یہ کیس بھی رپورٹ ہوا تو اسسٹنٹ ڈائریکٹر چوہدری محمد سرور نے قابل فخر اور فرض شناس ایس ایچ او سجاد احمد باجوہ اور انکی ٹیم کو یہ ٹارگٹ دیا جنہوں نے کامیاب چھاپہ مار کر ہنڈی کے ذریعے رقم ترکی بجھوانے والے ڈیلر کو گرفتار کر لیا اس مقدمہ میں زاہد رسول ‘ سہیل انجم ‘ اور حسن شاہ کو گرفتار کر لیا گیا جبکہ ترکی میں موجود انسانی اسمگلروں میاں امجد ‘ میاں اسجد ‘ عثمان ‘ ثاقب وغیرہ کیخلاف مقدمہ درج کر لیا گیا بیرون ملک بیٹھ کر تاوان حاصل کرنیوالا ایک اور گروہ تھانہ ایف آئی اے نے بھی گرفتار کر لیا جنہوں نے عبد القدوس ‘ علی شان ‘ نعمان علی ‘ محمد عمران وغیرہ کو اغوا کر کے ترکی میں عقوبت خانے میں بند کر دیا تھا اور اپنے نامزد ایجنٹوں شاہد محمود ‘ زاہد حسین ‘ سکنہ سرائے عالمگیر ‘ طارق محمود کے ذریعے رقم منگوانے کی کوشش کی بھی ایف آئی اے کے ہتھے چڑھ گئے ایف آئی اے نے خیبر پختوانخواہ کے ہنڈی اور حوالے کے ذریعے تاوان کی رقم بیرون ملک بجھوانے والے نور الرحمان ولد دوست محمد سکنہ مینگورہ نزد سکندر ٹاؤن خیبر پختونخواہ کو گرفتار کر لیا جبکہ دو ایجنٹ جہانزیب اور امام خان تاحال اشتہاری ہیں بیرون ملک موجود انسانی اسمگلر ز اس قدر بااثر اور سرمایہ دار ہیں کہ انہیں ان ممالک کی پولیس بھی گرفتار کرنے میں ناکام رہتی ہے اور وہ اپنے ہی ہم وطنوں سے تاوان کی رقم وصول کرتے رہتے ہیں ایک اور عقوبت خانے کے سربراہ صفدر بھٹی سکنہ کھاریاں ‘ یار محمد ‘ عبد الجبار سکنہ پشاور کو بھی گرفتار کیا گیا جنہوں نے فرخ شہزاد سکنہ جانی چک تحصیل کھاریاں ضلع گجرات کو اغوا کیا اور تاوان کی رقم منگوائی ہنڈی اور حوالے کے ذریعے بیرون ملک رقم بجھوانے والے نور الرحمان ‘ جہانزیب اور امام خان کو بھی گرفتار کر لیا گیا یہاں یہ امر قابل ذکر ہے کہ تھانہ ایف آئی اے نے سال2017میں 276درخواستوں پر کاروائی کی 254کے چالان عدالتوں میں پیش ہوئے اور انسانی اسمگلروں پر چھاپہ مار کر ان کے قبضہ سے 25پاسپورٹ برآمد کیے ہنڈی اور حوالے کا کاروبار کرنیوالے 21افراد ایف آئی کے ہتھے چڑھے ‘ 48انسانی اسمگلروں کو گرفتار کیا 26عدالتوں اشتہاریوں کے علاوہ 135انسانی اسمگلر ز گرفتار ہوئے سال 2017میں 3کروڑ 68لاکھ 51ہزار رقم بھی برآمد کی گئی جو بلاشبہ ایف آئی اے گجرات کی قابل ستائش کارکردگی ہے کیونکہ گجرات سے تعلق رکھنے والے انسانی اسمگلروں کی تعداد سب سے زیادہ ہے اور وہ کسی نہ کسی حوالے یا روپ بدل کر اس کاروبار سے منسلک ہیں لاتعداد نوجوان یورپ جاتے ہوئے راستے میں ہلاک ہو جاتے ہیں جو منزل پر پہنچتے ہیں وہ کسمپرسی کی زندگی گزار رہے ہیں ایف آئی اے سرکل گجرات کے اسسٹنٹ ڈائریکٹر چوہدری محمد سرور ‘ اسسٹنٹ ڈائریکٹر مرزا سرفراز بیگ اور ایس ایچ او سجاد باجوہ کے علاوہ ان کی پوری ٹیم اس حوالے سے قابل ستائش ہے کہ انہوں نے نہ صرف ڈائریکٹر پنجاب ایف آئی اے ڈاکٹر عثمان سے بہترین کارکردگی پر شیلڈ وصول کی وہاں پر انہیں یہ اعزاز بھی حاصل ہے کہ انہوں نے انسانی اسمگلنگ کا کسی حد تک خاتمہ کر دیا ہے مذکورہ انسانی اسمگلر ز پنجاب کے مختلف اضلاع میں گھومتے پھرتے رہتے ہیں اور اس تلاش میں رہتے ہیں کہ انہیں بیرون ملک جانے والا کوئی شخص مل جائے تو وہ انہیں تمام قانونی حربے استعمال کرتے ہوئے بیرون ملک بجھوا سکیں ترکی اور یونان بجھوانے والا پنجاب کا ایک سب سے بڑا گروہ محمد تنویر ‘ ظفر سکنہ دھرم پورہ لاہور کو اس وقت گرفتار کر لیا گیا جب وہ دریائے چناب کے کنارے ایک ہوٹل میں بیٹھ کر بیرون ملک جانے والے خواہشمند نوجوانوں سے پاسپورٹ وصول کر رہا تھا مذکورہ گروہ پر ایف آئی نے چھاپہ مارا تو ان کے قبضے سے درجنوں جعلی پاسپورٹس ‘ مختلف ممالک کے جعلی ویزے ‘ اور کرنسی قبضہ میں لی گئی ملزمان کو مقدمہ درج کر کے جیل بجھوا دیا گیا ضرورت اس امر کی کہ پاکستان کی وزارت داخلہ ‘ ترکی ‘ یونان اور روسی ریاستوں سے رابطہ کر کے عقوبت خانوں میں قید پاکستانیوں کو رہائی دلوائے اور ان انسانی اسمگلروں جنہوں نے بیرون ملک ڈیرے جما رکھے ہیں کو فوری طور پر گرفتار کر کے پاکستان کے حوالے کیا جائے یہ انسانی اسمگلر ز انسانیت کے دشمن ہیں اور وہ پیسے کمانے کیلئے کسی دوسرے انسان کی بلی چڑھانے سے گریز نہیں کرتے ترقی پذیر ممالک کے افراد اپنے بہتر مستقبل کیلئے ترقی یافتہ ممالک کا رخ کرتے ہیں تاکہ وہ اپنی زندگی کو بہتر انداز سے گزار سکیں آنکھوں میں سہانے سپنے سجائے ہوئے یہ لوگ جان کو خطر ے میں ڈال کر ترقی یافتہ ممالک میں زمینی ‘ بحری اور فضائی راستوں سے داخل ہونے کی کوشش کرتے ہیں اس کوشش میں وہ کامیاب ہو جاتے ہیں یا پھر اپنی جان سے ہاتھ دھو بیٹھتے ہیں اکثریت بارڈر سیکیورٹی پولیس کے ہتھے چڑھ جاتی ہے مگر وہ انہیں ڈی پورٹ کرنے کی بجائے مہاجرین کے کیمپ میں لے جاتے ہیں غیر قانونی طریقے سے یورپ جانیوالے سب سے زیادہ نوجوان اٹلی ‘ یونان ‘ سپین وغیرہ کا رخ کرتے ہیں نادرن افریقہ سے اٹلی کی شمالی بندرگاہ ’’ لیمپ پی ڈوسا ‘‘ان غیر قانونی مہاجرین کیلئے گیٹ وے کا کام کرتی ہے رقبے کے لحاظ سے اٹلی ایک بڑا ملک ہے مہاجرین کو پلاسٹک کی کشتیوں میں بغیر لائف جیکٹ کے بھیڑ بکریوں کی طرح ٹھونس دیا جاتا ہے اور پھر وہ رات کے کسی پہر اس بندر گا ہ پر اترنے میں کامیاب ہو جاتے ہیں افریقی مہاجرین میں زیادہ تر خواتین ‘ بچے ‘ شامل ہوتے ہیں اور ان ممالک میں پہنچ کر سیاسی پناہ حاصل کرنے میں کامیاب ہو جاتے ہیں کام کاج سے گریز اور یورپین ممالک میں رائج بینفٹ سسٹم کا بھر پور فائدہ اٹھاتے ہیں یورپین ممالک میں سیاسی پناہ گزین کو کیس کے فیصلے تک معقول رقم ملتی ہے رہائش ‘ اور کھانا حکومت فراہم کرنیکی پابندی ہوتی ہے اور پھر انہیں بیروزگار رہنے کی اس قدر عادت پڑ جاتی ہے کہ اگر حکومت انہیں کام کاج فراہم کرے تو وہ کسی نہ کسی بیماری ‘ یا ناپسندیدگی کا اظہار کرکے انکار کر دیتے ہیں یورپین ممالک پر مہاجرین کی یلغار کی وجہ سے ان ممالک کی معیشت بری طرح متاثر ہو رہی ہے اٹلی ‘ سپین ‘ فرانس ‘ اور دیگر ممالک میں بیروزگاروں کی تعداد میں بے تحاشا اضافہ ہو رہا ہے معیشت پر بوجھ بننے والے ان غیر قانونی مہاجرین کو قانونی دائرے میں لانے کیلئے ان ممالک کی طرف سے عام معافی کا اعلان کیا جاتا ہے طویل عرصہ قیام کے بعد یہ غیر قانونی مہاجرین صبر آزما دور کے بعد خود کو قانونی دائرے میں لانے کیلئے کاغذات حاصل کر لیتے ہیں تاکہ وہ کسی اور جگہ سفر کر سکیں شاٹ کٹ کیلئے مہاجرین کسی گوری ‘ یا مہاجر خاتون کسی گورے سے شادی کر کے رہائش کا مستقل حق حاصل کرنے میں کامیاب ہو جاتے ہیں برطانیہ چونکہ سمندر میں گھرا ہوا ہے اس لیے برطانیہ میں مہاجرین داخلے کیلئے اپنی جان کو خطرے میں ڈال کر کسی ٹرک میں لدھے ہوئے سبزی کے کریٹ ‘ لکڑی کے بکسے ‘ اٹیچی کیس ‘ میں بند ہو کر برطانیہ پہنچنے کی کوشش کی جاتی ہے برطانیہ میں داخل ہونے کے فورا بعد یہ مہاجرین سیاسی پناہ کی درخواست کر دیتے ہیں سیاسی پناہ حاصل کرنے کیلئے ایک طویل عرصہ تک انہیں انتظار کرنا پڑتا ہے مگر یورپین ممالک کے علاوہ برطانیہ میں انسانی حقوق کا ایک قانون موجود ہے جس میں انسان کے حقوق کا سب سے پہلے تحفظ اور پھر دوسرا قانون نافذ ہوتا ہے سیاسی پناہ کی درخواست مسترد ہونے کے باوجود یہ مہاجرین انسانی حقوق کی درخواست عدالت میں دائر کر دیتے ہیں جس میں وہ کسی حد تک کامیاب ہو جاتے ہیں امریکہ چونکہ دوسرا بر اعظم ہے اس لیے مہاجرین کی بہت کم تعداد امریکہ کا رخ کرتی ہے وزٹ ویزے پر امریکہ جانے والوں کی اکثریت سیاسی پناہ کی درخواست دائر کر دیتی ہے اور پھر دس پندرہ برس اپنی درخواست پر فیصلے کے منتظر رہتے ہیں اور اس امر کا انتظار کرتے ہیں کہ ان ممالک میں انتخابات کے دوران کوئی سیاسی لیڈر غیر قانونی مہاجرین کو عام معافی دینے کا اعلا ن کرے اور وہ اس کا بھر پور فائدہ اٹھائیں ایک اندازے کے مطابق اس وقت صرف برطانیہ میں غیر قانونی مہاجرین کی تعداد 5لاکھ سے تجاوز کر چکی ہے جن میں پاکستان سے تعلق رکھنے والے مہاجرین کی تعداد 1لاکھ سے بھی زائد ہیپاکستانیوں کی ایک قلیل تعداد بری راستے سے یورپین ممالک میں داخل ہونے کی کوشش کرتی ہے مگر پاکستان دنیا کا واحد ایسا ملک ہے جس کے غیر قانونی مہاجرین کو بڑی مشکل سے سیاسی پناہ ملتی ہے پاکستانی ا ن ممالک کی معیشت میں ریڑھ کی ہڈی کی حیثیت رکھتے ہیں حتی کہ دوسری جنگ عظیم کے بعد برطانیہ نے اپنی ٹیکسٹائل انڈسٹری کو سہارا دینے کے لیے پاکستان سے وسیع پیمانے پر مہاجرین کو خوش آمدید کہا مگر اب ہنر مند اور تعلیم یافتہ لوگوں کے لیے بھی یورپی اور برطانیہ اپنے قوانین کو صرف ایشیائی باشندوں کیلئے سخت سے سخت تر بنا رہے ہیں جسکی بنیادی وجہ پاکستان میں دہشت گردی کے واقعات ہیں سیون سیون اور نائن الیون کے واقعات نے پاکستانیوں کا تشخص بری طرح مجروح کر دیا بالخصوص برطانیہ میں سیون سیون کے موقع پر مختلف مقامات پر بیک وقت ہونے والے بم دھماکوں نے پاکستانیوں کیلئے ان ممالک کی دھرتی کو تنگ کر دیا پہلے طالب علموں کو مسلسل دس سال تک برطانیہ میں تعلیم حاصل کرنے والوں کو مستقل رہائش کا حق دیدیا جاتا تھا مگر اب پانچ سال مسلسل تعلیم حاصل کرنے کے بعد اس پر یہ لازم ہے کہ وہ برطانیہ کا ملک چھوڑ دے اور مزید تعلیم کے حصول کیلئے دوبارہ ویزا لیکر آئے اسی طرح پندرہ برس مستقل غیر قانونی طور پر مقیم مہاجر کو یہ حق دیا گیا ہے کہ وہ پندرہ برس مستقل رہائش کا ثبوت دیں تو اسے برطانیہ میں مستقل سکونت کا حق دیدیا جاتا ہے برطانیہ کی حکمران جماعت کنزرویٹو پارٹی ‘ سابق حکمران لیبر پارٹی پر الزام عائد کرتی ہے کہ اسکی وجہ سے برطانیہ میں مہاجرین کی تعداد میں اضافہ ہوا جو برطانوی معیشت پر بوجھ ہیں یورپ میں بیروزگاری کی وجہ سے یورپین مہاجرین بھی برطانیہ پر یلغار کیے ہوئے ہیں ان کے اپنے ممالک میں انہیں وہ سہولیات میسر نہیں جو برطانیہ پہنچ کر انہیں حاصل ہو جاتی ہیں مگر اب برطانوی حکومت نے کسی بھی غیر قانونی مہاجر کیلئے نیشنل ہیلتھ سروس کے دروازے بند کر دیے ہیں اور انہیں علاج معالجہ کیلئے پرائیویٹ ڈاکٹر سے رجوع کرنا پڑتا ہے مہاجرین کا ماہانہ اعزازیہ کم سے کم کیا جا رہا ہے مگر یورپین ممالک سے تعلق رکھنے والی خواتین کو یہ حق حاصل ہے کہ وہ کسی بھی ملک میں مستقل رہائش اختیار کر سکتی ہیں جن میں برطانیہ بھی شامل ہے پاکستانی مہاجرین اور طالبعلموں کی اکثریت ان خواتین کے مستقل رہائش اختیار کرنے کے قانون سے بھر پور فائدہ اٹھاتے ہوئے ان سے پیپر میرج کر کے مستقل رہائش اختیار کرنے میں کامیاب ہو جاتے ہیں بعض اوقات یوکے بارڈر ایجنسی نے ایسی یورپین لڑکیوں کو بھی گرفتار کیا ہے جنہوں نے ایک سال میں چھ چھ شادیاں رچائیں اور بھاری معاوضہ لیکر مہاجرین یا طالبعلموں کو برطانیہ میں مستقل سکونت اختیار کرنے کا حق دلوا کر فارغ ہو گئیں پھر کسی دوسرے سے رقم لیکر شادی کیلئے چل پڑیں یوکے بارڈر ایجنسی نے ایسے جوڑوں کو بھی گرفتار کیا ہے جنہیں ایک دوسرے کی زبان بھی سمجھ نہیں آتی مگر شادی کیلئے انہیں رجسٹری برانچ سے اس وقت گرفتار کر لیا جاتا ہے جب وہ برطانوی قانون کے تحت اپنی شادی کو رجسٹرڈ کرانے کیلئے عروسی لباس پہن کر تیار بیٹھے ہوتے ہیں پاکستانیوں کی بھاری تعداد اپنی جان پر کھیل کر کسی نہ کسی طریقے سے یونان پہنچنے میں کامیاب ہو جاتی ہے جس کیلئے وہ کوئٹہ سے ایران ‘ ایران سے ترکی ‘ ترکی سے سمندر کے راستے یونان پہنچتی ہے اس دوران سو میں سے 75افراد یا تو گرفتار کر لیے جاتے ہیں یا پھر وہ کرد باغیوں کے ہتھے چڑھ جاتے ہیں جو انہیں اغوا کر کے عقوبت خانوں میں لے جاتے ہیں پھر ویسٹرن یونین کے ذریعے رقم منگوا کر انہیں رہا کر دیا جاتا ہے ان عقوبت خانوں میں مہاجرین کے ساتھ غیر انسانی سلوک اور تشدد کر کے انہیں بعض اوقات معذور بھی کر دیا جاتا ہے پرتگال ‘ یونان ‘ ہنگری ‘ وغیرہ یورپی یونین کے ایسے ممالک ہیں جہاں بیروزگاری کی شرح ترقی پذیر ممالک سے بھی زیادہ ہے ان ممالک میں یونان سر فہرست ہے یہی وجہ ہے کہ کسی نہ کسی طریقے سے یونان پہنچنے والے مہاجرین کی اگلی منزل یورپی ممالک ہوتے ہیں یورپی ممالک کا آپس میں اتحاد ہونے کی وجہ سے بارڈر پر امیگریشن کا کوئی مربوط نظام نہیں لوگ باآسانی ایک ملک سے دوسرے ملک منتقل ہوتے رہتے ہیں ان مہاجرین میں سے پانچ میں سے ایک مہاجر کسی نہ کسی طریقے سے برطانیہ پہنچ جاتا ہے اٹلی سے یونان جانے کیلئے بھی ربڑ کی کشتیوں کے ذریعے سفر کیا جاتا ہے چونکہ ترکی اور یونان کے درمیان ایسا سمندر واقع ہے جس میں ہر وقت طوفان برپا ہوتا ہے ربڑ کی کشتیاں طوفان کا مقابلہ نہیں کر سکتیں اور اکثر ڈوب کر ہلاک ہو جاتے ہیں چند برس قبل امیگریشن حکام نے ایک ٹرالر کے ڈرائیور کو بارڈر پر روکا اور پوچھا کہ کنٹینر میں کوئی مہاجرین تو نہیں جس پر اس نے انکار کیا تو امیگریشن حکام نے کنٹینر کو کرنٹ لگا دی جس کے نتیجے میں کنٹینر میں چھپے ہوئے درجنوں مہاجرین کرنٹ لگنے سے ہلاک ہو گئے اب ایسے سکینر بارڈر پر نصب کر دیے گئے ہیں جن سے ٹرالر کو گزرنا ہوتا ہے اور اگر کوئی ان میں انسانی جان موجود ہو تو انہیں علم ہو جاتا ہے مہاجر اور ٹرالر ڈرائیور کو گرفتار کر لیا جاتا ہے مہاجر کو واپس اور ٹرالر ڈرائیور کو جرمانہ یا قید کی سزا بھگتنا پڑتی ہے اس کے باوجود انسانی اسمگلنگ کا کاروبار تھمنے کا نام نہیں لیتا‘ لینڈ روٹ ایجنٹ قیصر مصلی کے گھر گفتگو کرتے ہوئے ایس ایچ او ایف آئی اے سرکل سجاد باجوہ نے کہا کہ گجرات کے ایجنٹوں نے پورے ملک میں گجرات کو بدنام کر دیا ہے جبکہ لینڈ روٹ ایجنٹوں کی تعداد 25سو سے زائد ہے پکڑ دھکڑ کا سلسلہ جاری رہتا ہے مگر نئے لینڈ روٹ ایجنٹ جو ایک دفعہ کسی ملک سے ڈی پورٹ ہو کر آ جاتے ہیں وہ ایجنٹی شروع کر دیتے ہیں یہ تو عوام کو خود شعور ہونا چاہیے کہ وہ اپنے چشم و چراغ کو موت کی وادی میں دھکیلنے سے قبل ہزار مرتبہ سوچیں تھانہ ایف آئی اے سرکل گجرات نے درجنوں لینڈ روٹ ایجنٹوں کو ان واقعات کے بعد گرفتار کر لیا ہے اب ہماری کوشش ہے کہ مقتولین کی نعشیں بروقت ان کے گھر پہنچائی جا سکیں ۔ ۔۔۔۔۔</TEXT>
