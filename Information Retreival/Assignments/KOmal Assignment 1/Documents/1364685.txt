<DOCNO>1364685</DOCNO>
<HL>ماضی کی حکومتوں نے ہمیشہ مزدوروں کا استحصال کیا :ن لیگ</HL>
<AUTHOR>روزنامہ جنگ</AUTHOR>
<DATELINE> Pakistan 2018-05-02 05:05:00+05</DATELINE>
<TEXT>ملتان( سٹاف رپورٹر) مسلم لیگ ن کے رہنما وچئیرمین یوسی 9شیخ ندیم اکبر اورلیگی رہنما شیخ عبیدالرحمنٰ نے عالمی یوم مزدور کے موقع پر خطاب کرتے ہوئے انہوں نے کہا کہ یکم مئی 1886 کو امریکا کے شہر شکاگو کے مزدور، سرمایہ داروں اور صنعتکاروں کی جانب سے کئے جانے والے استحصال کے خلاف سڑکوں پر نکلے تو پولیس نے اپنے حقوق کی آواز بلند کرنے والے پرامن جلوس پر فائرنگ کر کے سینکڑوں مزدوروں کو ہلاک اور زخمی کر دیاجبکہ درجنوں کو حق کی آّواز بلند کرنے کی پاداش میں تختہ دار پر لٹکا دیا گیا لیکن یہ تحریک ختم ہونے کے بجائے دنیا بھر میں پھیلتی چلی گئی جو آج بھی جاری ہے، انہوں نے کہا کہ عالمی یوم مزدور ہر سال مزدوروں کی انتھک محنت کی یاد میں منایا جاتا ہے،انہوں نے کہا کہ ماضی کی حکومتوں نے ہمیشہ مزدوروں کا استحصال کیا ہے جبکہ مسلم لیگ (ن) کی حکومت مزدوروں اور ان کے خاندانوں کی فلاح و بہبود کیلئے پرعزم ہے، مزدوروں کی فلاح و بہبود اور ان کا معیار زندگی بلند کرنے کیلئے ن لیگی حکومت نے مزدوروں سے متعلق قوانین کوبہتر کرنے سمیت متعدد اقدامات اٹھائے ہیں۔</TEXT>
