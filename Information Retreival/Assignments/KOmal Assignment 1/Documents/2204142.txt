<DOCNO>2204142</DOCNO>
<HL>کوہستان: غیرت کے نام پر لڑکا لڑکی قتل کر دئیے گئے</HL>
<AUTHOR>نوائے وقت</AUTHOR>
<DATELINE> Pakistan 2013-02-13 05:02:52+05</DATELINE>
<TEXT>داسو (آن لائن) کوہستان میں غیرت کے نام پر لڑکا لڑکی قتل ‘ پولیس نے ایف آئی آر کے بعد کارروائی کیلئے علاقے کا رخ کر لیا۔ تفصیلات کے مطابق تحصیل بالس میں علاقہ برشریال میں گذشتہ دنوں لڑکے کو قتل کرنے کے بعد لڑکی کو بھی قتل کر دیا گیا، اقوام بداخیل لڑکی اور لڑکے کی ایک ہی قوم تھی۔ لڑکے کے ورثا نے ایف آئی آر درج کرا دی اور گذشتہ روز آر ایچ سی میں لاش کا پوسٹ مارٹم بھی کروایا یہ بھی معلوم ہوا ہے کہ ایک سال قبل اسی لڑکے کو کنڈری کے نام زخمی کیا گیا اور ایک سال تک علاج معالجہ کے بعد چند روز قبل ہی صحت یاب ہوکر لوٹا تھا کہ چور قرار دے کر قتل کر دیا گیا۔</TEXT>
