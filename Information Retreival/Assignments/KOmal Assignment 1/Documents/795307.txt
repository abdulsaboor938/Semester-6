<DOCNO>795307</DOCNO>
<HL>روہنگیا مسلمانوں پر مظالم….دل ہلا دینے والی داستانیں</HL>
<AUTHOR>Daily Khabrain</AUTHOR>
<DATELINE> Pakistan 2017-09-06 05:12:07+05</DATELINE>
<TEXT>نمرہ فاطمہ آج میانمار میں مسلمانوں پر جو ظلم و ستم ڈھایا جا رہا ہے اس کی دنیا میں کہیں اور نظیر نہیں ملتی۔ وہاں کے حالات معلوم کرنے کے بعد احساس ہوا کہ یقینا دنیا کے کسی حصے میں کسی بھی اقلیت کے ساتھ وہ ظلم، جبر اور تشدد نہیں ہوا جو آج برمی مسلمانوں کے ساتھ ہو رہا ہے۔ روہنگیا اقلیت کے خلاف معاندانہ کارروائیاں کوئی نئی بات نہیں ایسے واقعات اور ظلم تو تواتر سے ان مظلوموں پر رونما ہو رہے ہیں…. برسوں پہلے بھی ہزاروں روہنگیا مسلمان خاندان حکومتی مظالم سے تنگ آ کر بنگلہ دیش ہجرت کر گئے تھے لیکن وہاں کی حکومت بھی اِن کی کوئی مدد نہیں کر رہی تھی۔ البتہ احسان کا اتنا مظاہرہ ضرور کرتی تھی کہ ان مسلمانوں کے رہنے کو کیمپ کی سہولت دے دیتی تھی جہاں روہنگیا مسلمان مہاجرین کو غذائی، طبی اور امدادی سہولیات امریکی تنظیم (Physicians for Human Righits) کی جانب سے فراہم کی جاتی تھی ان پر یہ تمام مظالم کا مشاہدہ تمام دنیا نے کیا اور اس ظلم پر رچرڈ سوئم نے کہا کہ ان مصائب کا تصور نہیں کیا جا سکتا کہ جن کا سامنا روہنگیا مسلمان اقلیت کو برما کی فوجی حکومت کی جانب سے سامنا تھا ابھی روہنگیا کے مسلمانوں کے لئے حالات سازگار نہیں تھے لیکن اس کے باوجود بنگلہ دیشی حکومت زور دے رہی تھی کہ وہ یہاں سے واپس چلے جائیں۔ واضح رہے کہ ایمنسٹی انٹرنیشنل اپنی ایک رپورٹ میں قرار دے چکی ہے کہ روہنگیا مسلمان 1978ءمیں بھی برما کی فوجی حکومت کے ہاتھوں تنگ اور ستائے جا چکے تھے۔ معلومات کی رو سے 1978ءمیں دو لاکھ مسلمانوں نے برما کی حکومت کے مظالم سے تنگ آ کر بنگلہ دیش ہجرت کر لی تھی۔ 1978ءمیں روہنگیا مسلمانوں کے خلاف فوجی حکومت کے آپریشن کے دوران سو ملین مسلمانوں کا قتل عام ہوا ان کی خواتین اغوا کر کے ان کے ساتھ زیادتی کی گئی اور گھروں، دکانوں، کھیتوں اور کاروبار کو جلا کر راکھ کر دیا گیا یہی کہانی 1991-92ءمیں دہرائی گئی جب ایک بار پھر برمی حکومت نے روہنگیا مسلمانوں کے خلاف آپریشن کیا اور اکثریتی بودھ آبادی نے بھی ان کے خلاف اس قدر کارروائیاں کیں کہ وہ ایک بار پھر جان بچا کر بے سروسامانی کے عالم میں بنگلہ دیش کے پناہ گزین کیمپوں میں پہنچ گئے۔ برما کی فوجی حکومت کے ہاتھوں ظلم اور غیر انسانی سلوک کے شکار روہنگیا مسلمانوں نے نہ صرف بنگلہ دیش بلکہ تھائی لینڈ میں بھی پناہ لی تھی….برما (نیا نام میانمار) کے روہنگیا مسلمان کئی دہائیوں سے حکمران بودھ فرقے کے ہاتھوں معاشی، معاشرتی اور سیاسی میدانوں میں مسلسل کچلے جا رہے ہیں جس کے باعث مسلمانوں کی نئی نسل جدید تعلیم، ملازمتوں اور مراعات کے ہاتھوں معاشی، معاشرتی اور سیاسی میدانوں میں مسلسل کچلے جا رہے ہیں….روہنگیا کے مسلمانوں کا کہنا ہے کہ ان کو اتنی بھی اجازت نہیں کہ وہ حکومتی اجازت کے بغیر شادیاں کر سکیں اس کے لئے بھی انہیں مقامی رجسٹرار آفس میں جا کر شادی کا اجازت نامہ لینا پڑتا ہے ورنہ وہ حکام کی عتاب کا شکار ہو جاتے ہیں۔ مقامی روہنگیا مسلم ذرائع کا کہنا تھا کہ جس وقت بھکوﺅں نے تیز دھار خنجروں سے مسلح ہو کر زائرین کی بس پر حملہ کیا اس وقت مسلمانوں کی جانب سے پولیس کو بروقت اطلاع دینے کے باوجود پولیس نے مسلح بھکشوﺅں کو روکنے کی کوشش نہیں کی تھی جس سے حملہ آور شیر ہو گئے اور انہوں نے 10 نوجوانوں کو تہ تیغ کر دیا۔ ایک اور ظلم کا واقعہ جس میں مسلمانوںکو ظلم کا نشانہ بنایا گیا بودھ حملہ آوروں نے مقامی پولیس اسٹیشن کا گھیراﺅ کیا اور پولیس پر الزام عائد کیا کہ وہ مسلمان نوجوانوں کی جانب سے ایک بودھ لڑکی کے ساتھ زیادتی کے واقعے کی تفتیش اور گرفتاریوں میں حکام پیش رفت نہیں کر رہے ہیں۔ اس طرح انہوں نے پولیس کا گھیراﺅ کئے رکھا اور دوسری جانب ایک منصوبے کے تحت مسلمانوں پر حملہ کر دیا ان کا بنیادی ہدف مسلمانوں کے سونے کے تجارتی مراکز تھے جنہیں آگ لگا کر انہوں نے پچاس سے زائد دکانیں جلا دیں، مسلمانوں کی ملکیتی عمارتوں کو بھی آگ لگاتے رہے اور مسلمانوں کا قتل عام بھی جاری رہا اس دوران 742 مسلمان قتل، ایک مسجد نذر آتش اور ڈیڑھ سو کے قریب مسلم تجارتی مراکز جل کر خاکستر ہوئے۔ بی بی سی کے نامہ نگار کے مطابق وہ 20 ایسے مسلمانوں کی لاشیں دیکھ چکے ہیں جنہیں بودھ شر پسند جلانے کی کوشش کر رہے تھے اور اگلی صبح 8 ایسی لاشیں دیکھیں جو جل کر کوئلہ ہو چکی تھیں۔ 25 اکتوبر 2012ءمیں بدھوں نے روہنگیا مسلمانوں کے 100 گھر نذر آتش اور مسجد شہید کر دی لیکن افسوس ان کا صبر کا امتحان ابھی تک ختم نہ ہوا 2 نومبر 2012ءکو جب میانمار کے ظلم سے تنگ آ کر نقل مکانی کے لئے روانہ ہوئے تو کشتی ڈوبنے سے 120 برمی بھی ڈوب گئے اور اس زندگی کو الوداع کہہ گئے۔ برما کے مسلمانوں پر ظلم کی بے انتہا اور دل دہلا دینے والی داستانیں موجود ہیں…. لمحہ فکریہ ہے کہ آج بھی ان پر اتنا ظلم ہو رہا ہے ان کو سرعام قتل کیا جا رہا ہے ان کی ماں، بہن، بیٹیوں کی عزتیں محفوظ نہیں ان کے بچوں کے سامنے ان کی ماﺅں کو قتل کیا جا رہا ہے۔ معصوم، بے گناہ بچوں کے سرگردنوں سے الگ کر کے لاشوں کے ڈھیر لگا دیئے گئے ہیں اور وہ ان ظالموں کی وجہ سے ہجرت بھی نہیں کر پا رہے۔ ٭٭٭</TEXT>
