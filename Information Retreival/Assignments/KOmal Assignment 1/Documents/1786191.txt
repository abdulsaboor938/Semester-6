<DOCNO>1786191</DOCNO>
<HL>پاکستان میں مزدوروں کا استحصال تواتر کے ساتھ جاری ہے، توقیر احمد</HL>
<AUTHOR>نوائے وقت</AUTHOR>
<DATELINE> Pakistan 2017-05-01 04:48:57+05</DATELINE>
<TEXT>کراچی (نیوز رپورٹر) یکم مئی محنت کشوں کے علمی دن کے موقع پر پاک سرزمین پارٹی کی لیبر فیڈریشن کے صدرتوقیر احمد نے پاکستان بھر کے مزدور و محنت کش طبقے کو مزدورں کے عالمی دن کے موقع اپنے بیان میں کہا ہے کہ پاکستان کا مزدور اور محنت کش طبقہ پاکستان کی تعمیر و ترقی میں اہم کردار ادا کرتا چلا آرہا ہے لیکن بدقسمتی سے مزدوروں کا استحصال تواتر کے ساتھ جاری ہے ٬انہوں نے کہا کہ پاک سرزمین پارٹی کی شکل میں مصطفی کمال اور انیس احمد قائم خانی نے پاکستان بھر کی عوام بالخصوص ملک کے مزدور و محنت کش طبقے کو ایک ایسا پلیٹ فارم مہیا کیا جو حقیقی معنوں میں مزدوروں کے حقوقِ کی ترجمانی کرتا ہے٬ پاک سرزمین پارٹی ملک کے مزدور اور محنت کش طبقے کی فلاح و بہبود کیلئے ہر پلیٹ فارم پر آواز میں کرتی رہے گی۔ ُُٰ</TEXT>
