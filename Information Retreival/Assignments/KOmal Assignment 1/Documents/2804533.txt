<DOCNO>2804533</DOCNO>
<HL>مظفرآباد‘ عالمی یوم مزدور انتہائی عقیدت و احترام ، جذبے اور اس تجدید عہد کے ساتھ منایا گیا</HL>
<AUTHOR>اردو پوائنٹ</AUTHOR>
<DATELINE> Pakistan 2015-05-01 13:08:36+05</DATELINE>
<TEXT> مظفرآباد(اُردو پوائنٹ اخبار تازہ ترین۔ یکم مئی۔2015ء)دنیا بھر کی طرح ریاست جموں و کشمیر میں بھی عالمی یوم مزدور انتہائی عقیدت و احترام ، جذبے اور اس تجدید عہد کے ساتھ منایا گیا کہ جب تک محنت کشوں کے بنیادی حقوق انکی دہلیز پر میسر نہیں آتے شکاگو کے عظیم مزدوروں کی قربانیوں ، خون ناحق کی لالی کو زاد راہ بناتے ہوئے نشان منزل تک ہماری جہد مسلسل جاری رہے گی آزادکشمیر بھر میں عالمی یوم مزدور کے موقع پر جلسے جلوس ریلیاں احتجاجی مظاہرے اور دھرنوں کے علاوہ سیمینارز اور مختلف تقریبات کا انعقاد کیا گیاعالمی یوم مزدور کے موقع پر میڈیا سے گفتگو کرتے ہوئے پاکستان پیپلز پارٹی آزادکشمیر کے میڈیا ایڈوائزر شوکت جاوید نے کہا کہ ترقی پذیر اور ترقی یافتہ ممالک کے درمیان اب بھی مزدوروں کی زبوں حالی اور بنیادی مسائل آج بھی چیخ چیخ کر دنیا بھر کی مہذب انسانیت کو پکار رہے ہیں کہ وہ مجموعی ما حاصل کا کچھ حصہ ان مزدوروں کیلئے مختص کرے جن کی وجہ سے دنیا بھر کے ممالک کی معیشت میں اضافہ ہوتا ہے اور اس اضافے میں مزدور بلا رنگ و نسل تہذیب و ثقافت حدود و قیوم سے بالا ہو کر ریڑھ کی ہڈی جیسا کردار ادا کرتے ہیں جب تک محنت کشوں کو تعلیم ، روزگار ، صحت کی بنیادی سہولتیں میسر نہیں آتیں تب تک ترقی کے دعووں پر سیاہ دھبا چشم فلک دیکھتی رہے گی اس لئے لازم ہے کہ مزدور کی اجرت کم ا ز کم ایک تولے کے برابر نہ سہی اس کا تیسرا حصہ تک مقرر کرنے نا گزیر ہے دوائی اورپڑھائی اب بھی عام آدمی کی پہنچ سے باہر ہیں قائد عوام شہید ذوالفقار علی بھٹو نے پہلی بار پاکستان میں ہی نہیں بلکہ دنیا بھر کی مظلوم انسانیت کو انکے بنیادی حقوق فراہم کرنے کیلئے تاریخ ساز جدوجہد اور عملاً اقدامات کئے ملک بھر میں پسے ہوئے طبقات کو عزت نفس بھی دی اور انکے بنیادی مسائل پر توجہ بھی محترمہ بے نظیربھٹو شہید نے اپنے دور اقتدار میں ملک بھر کے محنت کشوں کیلئے حکومتی سطح پر ایسی مثالیں قائم کیں جو مزدور دوستی کی منہ بولتی مثالیں ہیں آزاد خطہ میں بھی وزیراعظم چوہدری عبدالمجید کی قیادت میں قائم پیپلز پارٹی کی حکومت نے اپنے چار سالہ دور اقتدار میں تیرہ ہزار سے زائد ملازمین کو بلا تخصیص پالیسی کے مطابق مستقل کیا اور ہزاروں کی تعداد میں محدود وسائل کے باوجود روزگار کی فراہمی کویقینی بنایا اور ورکچار ج ملازمین کی تنخواہ سات ہزار سے بڑھائی اور آئندہ بجٹ میں مزدوروں کیلئے ایک بڑا پیکج دینے کی تیاری آخری مراحل میں ہے پیپلز پارٹی کی حکومت محنت کش طبقہ کی خوشحالی اور فلاح وبہبو دکیلئے تمام وسائل بروئے کار لائے گی -</TEXT>
