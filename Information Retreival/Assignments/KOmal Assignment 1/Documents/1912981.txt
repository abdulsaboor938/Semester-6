<DOCNO>1912981</DOCNO>
<HL>’’را‘‘ کاافغان انٹیلی جنس سے مل کر پاکستانی خفیہ ایجنسی کے افسر اغواء کرنے کا منصوبہ</HL>
<AUTHOR>نوائے وقت</AUTHOR>
<DATELINE> Pakistan 2016-04-15 05:09:22+05</DATELINE>
<TEXT>لاہور (جواد آر اعوان/ دی نیشن رپورٹ) بھارتی خفیہ ایجنسی ’’را‘‘ نے افغان سکیورٹی سروس این ڈی ایس کے ساتھ مل کر بلوچستان اور خیبر پی کے سے پاکستانی خفیہ سروسز کے افسروں کو اغواء کرنے کا منصوبہ بنایا ہے اس اقدام کا مقصد بظاہر بھارتی بحریہ کے سابق کمانڈر اور را کے حاضر سروس افسر کل بھوشن یادیو کی گرفتاری کا حساب برابر کرنا ہے۔ یہ بات سکیورٹی ایجنسیوں کے اہلکار نے دی نیشن کو بتائی۔ کل بھوشن یادیو آئی ایس آئی نے افغانستان سرحد کے قریب گرفتار کیا تھا کل بھوشن کی گرفتاری بہت بڑا اقدام تھا اس اہلکار نے بتایا کہ را اور این ڈی ایس کے اہلکاروں کا حال ہی میں قندھار اور کابل کے نواحی علاقے میں اجلاس ہوا اور خفیہ ایجنسیوں کے ذرائع کے مطابق پاکستانی سکیورٹی فورسز کے افسر گرفتار کرنے کا منصوبہ بنا رہی ہے۔</TEXT>
