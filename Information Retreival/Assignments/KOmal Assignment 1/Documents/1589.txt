شہباز شریف کے بیٹے کی نیب میں طلبی کی اصل وجہ سامنے آگئی
لاہور: نیب کی جانب سے سلمان شہباز کو طلب کئے جانے کی وجہ سامنے آگئی ، شہباز شریف سے ملی معلومات کی روشنی میں سلمان شہبازکو طلب کیا گیا۔ تفصیلات کے مطابق مسلم لیگ ن کے صدر شہباز شریف کے بیٹے سلمان شہباز کی نیب میں طلبی کی اصل وجہ سامنے آگئی، ذرائع کا کہنا ہے کہ دوران تفتیش شہبازشریف کےبیان پرسلمان شہباز کو طلب کیا گیا۔ ذرائع کے مطابق شہباز شریف نے کہا مالی معاملات کی دیکھ بھال سلمان شہباز کرتا ہے جبکہ شیئرز،جائیداد کے معاملات بھی وہی دیکھتے ہیں۔ ذرائع کا کہنا ہے کہ شہبازشریف کےمطابق وہ خاندانی کاروبارکی زیادہ معلومات نہیں رکھتے، شہباز شریف سے ملی معلومات کی روشنی میں سلمان شہبازکو نیب نےطلب کیا۔ سلمان شہباز مالی معاملات کی دستاویزات لیکر نیب جائیں گے، نیب کوکچھ بینکوں میں سلمان شہباز کےاکاؤنٹس کی معلومات ملی تھیں، اکاؤنٹس میں ضرورت سے زائد رقم کا لین دین ہوا۔ گذشتہ روز قومی احتساب بیورو (نیب) نے مسلم لیگ ن کے صدر شہباز شریف کے بیٹے کو تفتیش کے لیے 10 اکتوبر کو طلب کرلیا ہے، جن سے زائد اثاثوں پرپوچھ گچھ کی جائے گی.۔ واضح رہے کہ مسلم لیگ ن کے صدر کو نیب نے آشیانہ اسکینڈل میں گرفتار کیا تھا، وہ صاف پانی کیس میں نیب میں پیش ہوئے تھے اور نیب لاہورنے آشیانہ ہاؤسنگ کیس میں گرفتار کیا، آشیانہ ہاؤسنگ کیس میں یہ سب سے بڑی گرفتاری ہے۔ قومی احتساب بیورو کا قومی اسمبلی میں اپوزیشن لیڈر میاں شہباز شریف کی گرفتاری کی بنیادی وجوہات بیان کرتے ہوئے کہنا تھا کہ شہبازشریف نے بطور وزیراعلیٰ پنجاب اپنے اختیارا ت کا غلط استعمال کیا۔ جس کے بعد اپوزیشن لیڈر شہباز شریف کو احتساب عدالت میں پیش کیا گیا ، جہاں عدالت نے دلائل کے بعد شہباز شریف کو 10 روزہ جسمانی ریمانڈ پر نیب کے حوالے کردیا تھا۔ comments
