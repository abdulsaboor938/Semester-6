<DOCNO>2543134</DOCNO>
<HL>اقوام متحدہ کی سکیورٹی کونسل نے مسلح تنازعوں میں عورتوں اور بچوں پر جنسی تشدد کے خلاف متفقہ قرارداد منظور کر لی</HL>
<AUTHOR>اردو پوائنٹ</AUTHOR>
<DATELINE> Pakistan 2009-10-01 19:20:41+06</DATELINE>
<TEXT>نیویارک (اُردو پوائنٹ اخبار تازہ ترین۔1اکتوبر۔2009ء) اقوام متحدہ کی سکیورٹی کونسل نے مسلح تنازعوں میں عورتوں اور بچوں پر جنسی تشدد کے خلاف متفقہ قرارداد منظور کر لی ہے۔قرارداد میں تمام فریقین سے کہا گیا ہے وہ مسلح تنازعوں کے دوران عورتوں اور بچوں سمیت عام شہریوں کو تحفظ فراہم کرنے کے لیے ان کے خلاف جنسی تشدد روکنے کے لیے مناسب اقدامات کریں۔ سلامتی کونسل کی قرارداد میں اقوام متحدہ سے عورتوں اور بچوں کے خلاف جنسی تشدد کے خاتمے کے لیے خصوصی ایلچی کی جلد تقرری کا بھی کہا گیا ہے۔ گزشتہ روز نیویارک میں امریکہ کی وزیر خارجہ ہیلری کلنٹن کی زیر صدارت ’خواتین، امن اور سلامتی‘ کے عنوان سے اقوام متحدہ کی سکیورٹی کونسل کا اجلاس ہوا۔ اجلاس کا افتتاح اقوام متحدہ کے سیکرٹری جنرل بانکی مون نے کیا۔ () اس موقع پر سیکرٹری جنرل نے کہا کہ سلامتی کونسل نے خواتین اور بچوں پر جنسی تشدد کے خلاف متفقہ قرارداد منظور کرنے سے پیغام دیا ہے کہ بچوں اور عورتوں پر جنسی تشدد روکنے کی جدوجہد تیز کی جائے۔ انہوں نے کہا کہ اقوام متحدہ قرارداد پر عمل کروانے کے لیے اپنے تمام کاوشیں اور وسائل بروئے کار لائے گی۔سلامتی کونسل نے اپنی قرارداد میں خواتین اور بچوں پر جنسی تشدد کے خلاف خصوصی ایلچی کے تقرری کے ساتھ ماہرین کی ٹیم بھی تشکیل دینے کو کہا ہے۔ ب ہم دنیا میں مسلح تنازعات کے متعلق جاننے لگتے ہیں تو ہمیں معلوم ہوتا ہے کہ عورتیں جنہوں نے یہ تنازعات شروع نہیں کیے ہوتے لیکن ان کا شکار زیادہ تر عورتیں اور بچے ہی ہوتے ہیں۔سلامتی کونسل کی متفقہ قرارداد کا مقصد نہ فقط عورتوں اور بچوں کے خلاف جنسی تشدد کو ختم کرنا ہے بلکہ ان مسلح لڑائیوں کو بھی ختم کرنا ہے جن کا شکار بچے اور عورتیں ہوتے ہیں\" اجلاس کے بعدسلامتی کونسل کے باہر میڈیا سے بات چیت کرتے ہوئے امریکی سیکرٹری خارجہ نے کہا کہ آج کی دنیا میں عورتوں کا کردار اور حقوق امریکہ کی خارجہ پالیسی کا نہ فقط اہم ستون ہے بلکہ قومی سلامتی کا حصہ بھی ہے۔ انہوں نے کہا کہ جب ہم دنیا میں مسلح تنازعات کے متعلق جاننے لگتے ہیں تو ہمیں معلوم ہوتا ہے کہ عورتیں جنہوں نے یہ تنازعات شروع نہیں کیے ہوتے لیکن ان کا شکار زیادہ تر عورتیں اور بچے ہی ہوتے ہیں۔ہلیری کلنٹن نے کہا کہ سلامتی کونسل کی متفقہ قرارداد کا مقصد نہ فقط عورتوں اور بچوں کے خلاف جنسی تشدد کو ختم کرنا ہے بلکہ ان مسلح لڑائیوں کو بھی ختم کرنا ہے جن کا شکار بچے اور عورتیں ہوتے ہیں اور ان کو خاص طور جنسی تشدد کا نشانہ بنایا جاتا ہے۔ سیکرٹری جنرل کی ترجمان نے بعد میں میڈیا کو بتایا کہ سلامتی کونسل کی قرارداد کی روشنی میں عورتوں اور بچوں پر جنسی تشدد کے خاتمے کے لیے سیکریٹری جنرل کی طرف سے جلد ہی خصوصی ایلچی کا تقرر کیا جائے گا۔ یاد رہے کہ سلامتی کونسل کی ماہ رواں کے لیے صدارت امریکہ کے پاس ہے۔ جس کی صدارت میں حال ہی میں جوہری اسلحے کے پھیلاوٴ اور تیاری کے خلاف اور اب مسلح تنازعات میں عورتوں اور بچوں پر جنسی تشدد کے خلاف جیسی متفقہ اہم قراردادیں منظور ہوئی ہیں۔</TEXT>
