اسلام آباد ایئرپورٹ : اے ایس ایف اہلکاروں کا قومی ٹین پن بولنگ ٹیم سے ناروا سلوک
اسلام آباد : اے ایس ایف اہلکاروں نے اسلام آباد ایئرپورٹ پر قومی ہیروز سے ناروا سلوک کرتے ہوئے انٹر نیشنل ایونٹ میں جانے والی10پن بولنگ ٹیم سے بالز قبضے میں لے لیں، کھلاڑیوں نے وزیر کھیل سے نوٹس لینے کا مطالبہ کردیا۔ تفصیلات کے مطابق پاکستان کی ٹین پن بولنگ ٹیم ورلڈ ٹوور چیمپئن شپ میں شرکت کے لیے بنکاک جارہی تھی کہ اسلام آباد ائیرپورٹ عملے نے دوران چیکنگ بولنگ ٹیم سے ان کی بالز قبضے میں لے لیں۔ کھلاڑی نے سیکیورٹی عملے سے سوال کیا کہ بغیر بالز کے چیمپئن شپ میں کیسے کھیلیں گے؟ بالز ہمارا ہتھیار ہےاس کے بغیر ایونٹ میں جانا بےمقصد ہے، جس پر اےایس ایف اہلکاروں کا جواب تھا کہ بالز لے جانے کی اجازت نہیں ہے۔ کھلاڑی ایئرپورٹ عملے کےسامنے بےبس ہوگئے، اب ان بالز کو کارگو سے بھجوانا پڑے گا، ایئرپورٹ عملے کی ہٹ دھرمی کے باعث ٹیم ممبر اعجازالرحمان کی فلائٹ مس ہو گئی۔ اعجازالرحمان نے کہا کہ ہم انٹر نیشنل ایونٹ میں شرکت کے لئےاین اوسی لے چکے ہیں، ہمارے ساتھ پیش آئے واقعے کا وزیرکھیل نوٹس لیں، یاد رہے کہ ورلڈ ٹوور چیمپئن شپ22سے 28ستمبر تک بنکاک میں کھیلی جائےگی۔ ورلڈ ٹووربالنگ چیمپین شپ میں پاکستان کی آٹھ رکنی ٹیم شرکت کرے گی، کھلاڑیوں میں اعجاز الرحمن، علی سوریا، سکندر حیات، ثاقب شہزاد، افضل اختر اور علیم آغا شامل ہیں،۔  comments
