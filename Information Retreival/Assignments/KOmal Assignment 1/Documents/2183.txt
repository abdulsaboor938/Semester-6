آج سے ملک کے بیش تر علاقوں میں موسم خشک رہے گا
اسلام آباد: محکمہ موسمیات نے کہا ہے کہ آج سے ملک کے بیشتر علاقوں میں موسم خشک رہے گا جبکہ مختلف علاقوں میں بارش کی بھی پیش گوئی ہے۔ تفصیلات کے مطابق محکمہ موسمیات نے امکان ظاہر کیا ہے کہ مالاکنڈڈویژن اور گلگت بلتستان میں بارش ہوگی، جبکہ آج سے ملک کے بیشر علاقوں میں موسم خشک رہے گا۔ مالاکنڈڈویژن اور گلگت بلتستان میں تیز ہوائیں بھی چلیں گی اور بارش گرج چمک کے ساتھ ہوگی۔ کراچی، لاہور اور اسلام آباد سمیت ملک کے بیشتر علاقوں میں آج موسم خشک رہے گا گذشتہ ہفتے کراچی، کوئٹہ، قلات، لاہور، فیصل آباد، ملتان، اسلام آباد اور ڈی آئی خان سمیت ملک کہ بیشتر علاقوں میں موسم خشک رہا تھا، جبکہ سب سے زیادہ درجہ حرارت سبی میں چالیس ڈگری سینٹی گریڈ رہا تھا۔ خیال رہے کہ رواں سال مارچ میں محکمہ موسمیات نے شہریوں کو وارننگ دیتے ہوئے کہا تھا کہ کراچی میں شدید گرمی پڑے گی جبکہ گرم ہواؤں کے سبب ہیٹ اسٹروک کا بھی خدشہ ہے، جس کا پارہ 40 سینٹی گریڈ تک جانےکا امکان ہے۔ واضح رہے کہ شہر میں 2015 کی ہیٹ اسٹروک سے تقریباً 1400 افراد اپنی جانوں سے ہاتھ دھو بیٹھے تھے، جاں بحق ہونے والوں میں بچے، بوڑھے اور عورتیں بھی شامل تھیں۔ comments
