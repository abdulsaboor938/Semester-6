<DOCNO>408548</DOCNO>
<HL>سانحہ مردان ،پاکستان بار کونسل نے کل (سوموار کو) ملک گیر ہڑتال کا اعلان کردیا</HL>
<AUTHOR>روزنامہ پاکستان</AUTHOR>
<DATELINE> Pakistan 2016-09-04 23:16:48+05</DATELINE>
<TEXT>لاہو ر(مانیٹرنگ ڈیسک )پاکستان بار کونسل نے سانحہ مردان اور کوئٹہ کیخلاف کل (سوموارکو) ملک گیر ہڑتال کا اعلان کردیا ہے۔ نجی ٹی وی کے مطابق پاکستان بار کونسل کی ایگزیکٹو کمیٹی کے چیئرمین عبدالفیاض نے کہا ہے کہ پاکستان بار کونسل نے سانحہ مردان کے واقعہ کیخلاف کل(سوموارکو) ہڑتال کا اعلان کیاہے ،دہشت گردی کے خلاف بطور احتجاج وکلاء کل عدالتوں میں پیش نہیں ہوں گے ، حکومت فول پروف سیکیورٹی دینے میں ناکام ہو چکی ہے ،مردان میں وکلاء پر دہشت گردانہ حملہ حکومت کی ناکام پالیسی کا نتیجہ ہے ،ہم حکومت سے مطالبہ کرتے ہیں کہ دہشت گردوں کے خلاف سخت کارروائی کرے اور شہداء کے ورثاء کو مالی امداد دے ۔</TEXT>
