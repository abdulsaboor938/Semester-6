<DOCNO>2518206</DOCNO>
<HL>خواتین کا عالمی دن ۔۔۔ بلوچستان میں خواتین پر تشدد میں اضافہ</HL>
<AUTHOR>اردو پوائنٹ</AUTHOR>
<DATELINE> Pakistan 2008-11-26 12:17:38+05</DATELINE>
<TEXT>کو ئٹہ (اُردو پوائنٹ تازہ ترین۔ 26نومبر 2008 ء) عورتوں کے حقوق کے لیے کام کرنے والی تنظیموں نے بلوچستان میں خواتین کی صورتِ حال کو تشویش ناک قرار دیا ہے۔عورت فاوٴنڈیشن کے نمائندے علاوالدین خلجی نے کہا کہ رواں سال کے پہلے نو ماہ کے دوران، خواتین پر مختلف نوعیت کے تشدد کے605مقدمات درج ہوئے ہیں جو اصل واقعات سے انتہائی کم ہیں، کیونکہ زیادہ تر خواتین اپنے اوپر تشدد کے خلاف تھانے اور کچہریوں کے چکر لگانے سے گریز کرتی ہیں۔ () اْنھوں نے کہا کہ واقعات کی نوعیت ہی ایسی ہے کہ اِس میں اغوا، قتل اور تشدد کے معاملات شامل ہیں۔مبصرین کا کہنا ہے کہ پاکستان اور بالخصوص بلوچستان میں خواتین پر تشدد کے واقعات میں اضافے کی وجوہات روز بروز بڑھتی ہوئی مہنگائی، بے روزگاری اور معاشرے میں خواتین کی حیثیت سے انکار ہے۔واضح رہے کہ غیر سرکاری اداروں کے مطابق پاکستان کی 70فیصد خواتین کسی نہ کسی طور پر تشدد کا شکار ہیں جِس میں جسمانی اور جنسی تشدد کے علاوہ اْن کے چہروں پر تیزاب پھینکنا، خاندانی ناموس کے نام پر قتل، وٹا سٹا اور وَنی جیسی فرسودہ رسومات بھی شامل ہیں۔</TEXT>
