انٹرپول چیف لاپتا، فرانسیسی پولیس نے تحقیقات شروع کردی
پیرس: انٹرپول چیف مینگ ہوننگ وی چائنا سے واپسی پر لاپتا ہوگئے، فرانسیسی پولیس نے تحقیقات شروع کردی ہیں۔ غیرملکی خبررساں ادارے کے مطابق انٹرپول چیف مینگ ہوننگ وی چائنا سے واپسی پر لاپتا ہوگئے، مینگ ہوننگ وی کی اہلیہ نے فرانسیسی پولیس کو شوہر کے لاپتا ہونے کے حوالے سے آگاہ کیا جس کے بعد فرانسیسی پولیس نے تحقیقات شروع کردی ہیں۔ نومبر 2016 میں مینگ ہوننگ وی چار سال کے لیے انٹرپول کے صدر منتخب ہوئے تھے پولیس ذرائع کے مطابق انٹرپول چیف کی اہلیہ کا کہنا ہے کہ 29 ستمبر کو جب وہ چائنا سے واپس آرہے تھے تو ان سے رابطہ کرنے کی کوشش کی تو کسی نے فون نہیں اُٹھایا۔ انٹرپول چیف مینگ ہوننگ وی چائنا میں اہم عہدوں پر فائز رہ چکے ہیں اس سے قبل وہ پبلک سیکیورٹی کی وزارت میں بھی خدمات انجام دے چکے ہیں۔ واضح رہے کہ نومبر 2016 میں مینگ ہوننگ وی چار سال کے لیے انٹرپول کے صدر منتخب ہوئے تھے، انہوں نے منتخب ہوتے ہی انٹرپول کے صدر مرلی بالیسٹرزی سے چارج لیا تھا۔ تنظیم کے نئے صدر کے طور پر مینگ کا فرض جنرل اسمبلی میں ہونے والے فیصلوں کے نفاذ کو یقینی بنانا اور ایگزیکٹو کمیٹی کے اجلاس کی صدارت شامل تھا۔ comments
