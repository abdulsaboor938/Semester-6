<DOCNO>615884</DOCNO>
<HL>نائیجیریا میں 219 طالبات کے اغوا کو ایک سال مکمل ہوگیا</HL>
<AUTHOR>روزنامہ پاکستان</AUTHOR>
<DATELINE> Pakistan 2015-04-14 23:10:48+05</DATELINE>
<TEXT>لاگوس(اے پی پی) نائیجیریا میں 219 طالبات کے اغوا کو ایک سال مکمل ہوگیا۔ منگل کو نائیجیریا میں برسرپیکاربوکو حرام باغیوں کے ہاتھوں اغوا ہونے والی 219 طالبات کے اغوا کو ایک سال مکمل ہوگیا باکو حرام باغیوں نے گزشتہ سال 14اپریل کو ان طالبات کو نائیجریا کے شمال مشرقی شہر چیسیوک سے اغواکیا تھا۔ ایمنسٹی انٹرنیشنل نے منگل کو بتایا کہ بوکو حرام کے عسکریت پسندوں نے گزشتہ سال کے آغاز سے کم و بیش 2 ہزار لڑکیوں اور عورتوں کو اغوا کرکے خادمائیں ‘ جنسی غلام اور جنگجو بنایا اور جن مغویوں نے حکام نہیں مانے انہیں قتل کردیا ۔ نوبل امن انعام یافتہ ملالہ یوسفزئی نے گزشتہ روز سکول کی طالبات کی عدم بازیابی پر نائیجیریا اور عالمی رہنماؤں کو شدید تنقید کا نشانہ بنایا تھا۔</TEXT>
