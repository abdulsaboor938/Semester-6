<DOCNO>1466587</DOCNO>
<HL>وفاقی وزیر صحت کی تمباکو نوشی کی روک تھام کیلئے کوششوں کو خراج تحسین</HL>
<AUTHOR>نوائے وقت</AUTHOR>
<DATELINE> Pakistan 2018-10-11 03:35:59+05</DATELINE>
<TEXT>اسلام آباد (اپنے سٹاف رپورٹر سے)پاکستان نیشنل ہارٹ ایسوسی ایشن (پناہ) کے نمائندوں نے پریس کلب راولپنڈ ی میں ایک پریس کانفرنس کرتے ہوئے بتایا کہ پناہ پچھلے 53 سال سے دل کی بیماریوں سے بچائو کے لئے محنت کر رہی ہے اور تمباکو نوشی نوے فیصد بیماریوں کی جڑ ہے ۔ پناہ اپنے لوگوں خوص طور پر اپنے بچوں کو اس لعنت سے بچانے کے لئے بہت محنت کر رہی ہے۔ تمباکو نوشی کی روک تھام کے لئے پاکستان نے انٹرنیشنل معاہدہ بھی کررکھا ہے جس میں بتایا گیا ہے کہ اس کی روک تھام کا ایک بہتریں حل اس کی قیمتوں میں اضافہ ہے۔ ہم مشکورہیں موجودہ حکومت اور خاص طور پر وزیر صحت جناب عامر محمود کیانی کے کہ اُنہوں نے اس لعنت سے بچائو کے لئے تمبا کو کی قیمتوں میں اضافہ کی سفارشات پیش کی تھی اور کچھ قیمتیں بڑھ بھی گئی مگر ان کی تجویز سگریٹ پر گناہ ٹیکس لگایا جائے۔ ان کی یہ تجویز منظور کر لی گئی مگر آخر ی وقت میں منظوری کے بعد بھی تمباکو پر یہ ٹیکس نہ لگ سکا۔ ہماری حکومت پاکستان خاص طور پر وزیر صحت سے درخواست ہے کہ اپنے لوگوں کی صحت کو مدنظر رکھتے ہوئے تمباکو نوشی کے خاتمے کیلئے اپنا بھر پور کردار ادا کریں اور تمبا نوشی کو فروغ دینے والی انڈسٹری کی کوششوں کو ناکام بنائیں۔</TEXT>
