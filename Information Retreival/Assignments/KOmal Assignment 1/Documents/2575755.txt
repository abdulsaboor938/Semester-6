<DOCNO>2575755</DOCNO>
<HL>کراچی میں وکیل اور عدالتی بیلف کی ٹارگٹ کلنگ کے خلاف وکلا کی ہڑتال،عدالتوں کو زبردستی بند کرادیا، کورٹ روم کو تالے لگا دئیے،سائلین کو بھی باہر نکال دیا</HL>
<AUTHOR>اردو پوائنٹ</AUTHOR>
<DATELINE> Pakistan 2012-10-17 12:59:10+05</DATELINE>
<TEXT>کراچی(اُردوپوائنٹ اخبارتازہ ترین، آئی این پی ۔17اکتوبر 2012ء) کراچی میں مرزا وقار حسین ایڈووکیٹ اور عدالتی بیلف عالم زیب کے قتل کے خلاف وکلا اور عدالتی عملے نے ہڑتال کرتے ہوئے عدالتوں کا بائیکاٹ کیا۔مرزا وقار حسین ایڈوکیٹ کو جمعہ کے روز تین ہٹی کے قریب گولیوں کا نشانہ بنایا گیا تھا وہ چار روز اسپتال میں زیر علاج رہنے کے بعد چل بسے۔ () دوسری جانب جوڈیشل مجسٹریٹ ویسٹ افضل روشن کی عدالت کے بیلیف عالم زیب کو برنس روڈ پر منگل کے روز دہشت گردی کا نشانہ بنایا گیا دونوں واقعات کے خلاف وکلا اور عدالتی عملے نے ہڑتال کرتے ہوئے تمام عدالتوں کو زبردستی بند کرادیا اور کورٹ روم کو تالے لگا دئیے جس کے باعث عدالتوں میں کام مکمل طور پر بند ہو گیا۔ عدالتی عملے نے آنے والے سائیلین کو بھی باہر نکال دیا جس کے باعث لوگوں کو شدید پریشانی کا سامنا کرنا پڑ رہا ہے۔</TEXT>
