چمن: عبدالرحمان زئی بازار میں دھماکا، 5 افراد زخمی
چمن: عبدالرحمان زئی بازار چمن میں دھماکا ہوا ہے جس کے نتیجے میں 5 افراد زخمی ہوگئے۔ تفصیلات کے مطابق چمن کے عبدالرحمان زئی بازار میں دھماکے سے 5 افراد زخمی ہوگئے، ڈپٹی کمشنر قلعہ عبداللہ کے مطابق دھماکا بارودی سرنگ کا ہے، دھماکے کی شدت معلوم کی جارہی ہے۔ ڈپٹی کمشنر شفقت محمود کے مطابق زخمیوں کو قریبی اسپتال منتقل کردیا گیا ہے جبکہ ایف سی اور لیویز نے علاقے کو گھیرے میں لے لیا ہے۔ یہ پڑھیں: چمن میں مال روڈ پردھماکا، ایک شخص جاں بحق، چار ایف سی اہلکاروں سمیت پندرہ زخمی واضح رہے کہ دو ماہ قبل چمن میں مال روڈ پر دھماکا ہوا تھا جس کے نتیجے میں ایک شہری جاں بحق اور چار ایف سی اہلکاروں سمیت 15 افراد زخمی ہوئے تھے، دھماکا خیز مواد موٹر سائیکل میں نصب کیا گیا تھا۔ مزید پڑھیں: چمن، خود کش دھماکا، ایک جاں بحق، 22 افراد زخمی خیال رہے کہ گزشتہ سال پاک افغان سرحد کے قریب پاکستانی حدود میں خودکش دھماکے کے نتیجے میں ایک شخص ہلاک اور 22 افراد زخمی ہوگئے تھے۔ comments
