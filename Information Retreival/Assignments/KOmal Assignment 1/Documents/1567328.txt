<DOCNO>1567328</DOCNO>
<HL>مزدوروں کی کم از کم اجرت 30 ہزار ماہانہ مقرر کی جائے، فرسودہ قوانین تبدیل کئے جائیں: مزدور رہنما</HL>
<AUTHOR>نوائے وقت</AUTHOR>
<DATELINE> Pakistan 2018-05-01 10:40:26+05</DATELINE>
<TEXT>راولپنڈی (عزیزعلوی ، تصاویر ایم جاوید ) آل پاکستان ورکرز کنفیڈریشن کے سرپرست اعلیٰ ظفراللہ خان نیازی ، ریفائنری ایمپلائز یونین مورگاہ کے صدر حمید خان جدون ، پاکستان ٹیکسٹائل ورکرز فیڈریشن کے جنرل سیکرٹری سید سجاد حسین گردیزی ،آل پاکستان پی ڈبلیو ڈی ورکرز فیڈریشن کے جنرل سیکرٹری نزیر جاوید ، ریفائنری ایمپلائز یونین مورگاہ کے جنرل سیکرٹری عبدالرئوف ، آل پاکستان ورکرز کنفیڈریشن کے اسسٹنٹ جنرل سیکرٹری محمد اکرم بندہ ، ریفائنری ایمپلائز یونین مورگاہ کے نائب صدر جمشید خان اور جوائنٹ سیکرٹری و کونسلر صاحبزادہ جاوید نے کہا ہے کہ یوم مئی کے موقع پر مزدور کی ماہانہ اجرت 15 ہزار روپے سے بڑھا کر30 ہزار روپے مقرر کی جائے مزدوروں کی بہبود سے متعلق جو قوانین فرسودہ ہوکر ناقابل عمل بن چکے ہیں ان میں نئے حالات کے مطابق مرکزی اور صوبائی حکومتیں ترامیم کریں ورکرز ویلفیئر فنڈ میں پڑے160 ارب روپے کی رقم کو مزدوروں کی بہبود پر خرچ کرنے کیلئے نئے قومی بجٹ میں بھی کوئی اقدام نہیں کیا گیاجبکہ اس فنڈ سے صنعتی مزدوروں کے بچوں کے کالجوں یونیورسٹیوں کے وظائف فوری جاری نہ ہونے سے انہیں ڈگریاں نہیں مل رہیں وظائف جاری نہ ہونے سے یونیورسٹیاں اپنے کانووکیشن میں مزدوروں کے ڈگری لینے والے بچوں کو مدعو نہیں کرتیںکسی بھی مزدور کے انتقال کرجانے پر لواحقین کیلئے جاری ہونے والی ڈیتھ گرانٹ بھی ورثاء کو جاری نہیں ہو رہی جس سے پسماندگان شدید مالی پریشانیوں میں مبتلا ہیں ایمپلائز اولڈ ایج بینیفٹ کیلئے مزدور کی عمر ساٹھ سال سے کم کرکے55 سال مقرر کی جائے تاکہ اس کی زندگی میں کبھی وہ اس فنڈ سے پنشن لے بھی سکے یہ ماہانہ پنشن بھی کم از کم15 ہزار روپے مقرر کی جائے گذشتہ13 سال سے آجر اجیر اور حکومت کے درمیان مزدور سے متعلق امور طے کرنے کیلئے سہہ فریقی کانفرنس نہیں کرائی گئی ہمارا مطالبہ ہے وزرات محنت و افرادی قوت فوری طور پر سہہ فریقی کانفرنس طلب کرے مزدور رہنمائوں نے ان خیالات کا اظہاریوم مئی کے موقع پر ایوان وقت میں گفتگو کرتے ہوئے کیا مزدور رہنمائوں نے کہا کہ سابق وزیر خزانہ نے ورکرز ویلفیئر فنڈ کے بجٹ میں آنے والی گرانٹ وزارت خزانہ میں جمع کرانے کی پالیسی دی جس کے بعد مزدوروں کو اپنی بہبود کیلئے فنڈز کے اجراء کیلئے وزارت خزانہ کے پاس جانا پڑتا ہے لیکن وزارت خزانہ والے وہاں ایک نہیں سنتے مزدور کا حق مزدور کی بہبود کے اکائونٹ میں واپس بحال کیا جائے مزدوروں کو عارضہ قلب کے علاج کیلئے نواز شریف ہسپتال لاہور بھجوایا جاتا ہے اکثر مریض طبی امداد ملنے سے پہلے ہی مر جاتے ہیں ہمارا مطالبہ ہے حکومت مزدور کو راولپنڈی انسٹیٹیوٹ آف کارڈیالوجی میں علاج کی مفت سہولت دے راولپنڈی کے ڈویژنل سوشل سیکیورٹی ہسپتال آئی جے پرنسپل روڈ میں مزدور کیلئے کوئی ماہر ڈاکٹرز نہیں صرف میڈیکل افسران سے مزدور کا پیچیدہ علاج کرایا جاتا ہے جس سے مزدور کی صحت ٹھیک ہونے کی بجائے اور بگڑ جاتی ہے مجبوراً مزدوروں کو علاج کیلئے دوسرے ہسپتالوں کا رخ کرنا پڑتا ہے لیکن بعد میں انہیں علاج پر خرچ کئے گئے اخراجات واپس نہیں ملتے مزدور رہنمائوں نے کہا کہ اس وقت سرکاری اداروں میں مزدوروں کو آئوٹ سورس رکھ کر انہیں اس محکمے سے ملنے والی ہر سہولت سے محروم رکھا جاتا ہے وہ جب حق مانگتے ہیں تو انہیں فارغ کردیا جاتا ہے آئوٹ سورس ، کنٹریکٹ ، ڈیلی ویجز اور ورک چارج کے طریقوں سے مزدور اور محنت کش طبقے کے ساتھ معاشی ظلم ہوتا ہے حد تو یہ ہے کہ پانچ ہزاد932 ارب روپے کے نئے بجٹ میں ملازمین ، ریٹائرڈ افراد اور بیوائوں کیلئے کچھ بھی نہیں موجودہ قومی اسمبلی نے اپنے ارکان کی تنخواہیں سو فیصد بڑہا لیں جبکہ مزدور کو سرکاری ملازم کو صرف دس فیصد اضافہ ملا مزدور رہنمائوں نے مطالبہ کیا کہ حکومت یونیورسٹیوں سے ڈگریاں لے کر نکلنے والے مزدوروں کے بچوں کیلئے باعزت روزگار کیلئے اقدام کرے بڑہتی غربت اور روپے کی قدر میں کمی سے معاشی مسائل شدت اختیار کر رہے ہیں ہم مزدور عہد کرتے ہیں کہ پاکستان کی ترقی اور خوشحالی کیلئے معیشت کا پہیہ کبھی جام نہیں ہونے دیں گے ملکی معشیت میں ریڑھ کی ہدٰ ی کی حیثیت سے کام کرتے ہوئے جان کی بھی پرواہ نہیں کریں گے اور اپنے پیارے ملک کیلئے خون کا آخری قطرہ بھی نچھاور کردیا جائے گا وقت آگیا ہے کہ سرکاری اور نجی شعبہ بھی مزدور کی حوصلہ افزائی میں اپنا کردار ادا کرے تاکہ محنت کشوں کیلئے محنت بروئے کار لانے میں سازگار فضاء فروغ پاسکے ۔</TEXT>
