<DOCNO>1546933</DOCNO>
<HL>حکومت تمباکو نوشی کے خلاف موثر اقدامات کرے، ڈاکٹر جاوید خان</HL>
<AUTHOR>نوائے وقت</AUTHOR>
<DATELINE> Pakistan 2018-06-01 00:44:04+05</DATELINE>
<TEXT>کراچی( ہیلتھ رپورٹر) ’’ورلڈ نوٹوبیکو ڈے‘‘ کے موقع پر پاکستانی ڈاکٹروں نے حکومتی پالیسی پر کڑی تنقید کرتے ہوئے تمباکو نوشی کے خاتمے کیلئے اقدامات کا مطالبہ کیا ہے نیشنل الائنس کار ٹوبیکو کنٹرول NATC کے اجلاس سے خطاب کرتے ہوئے چیئرمین پروفیسر ڈاکٹر جاوید احمدخان نے کہاکہ دنیا بھرمیں تمباکونوشی کے باعث70 لاکھ جب کہ پاکستان میں ایک لاکھ پینسٹھ ہزار افراد سالانہ ہلاکت کا شکار ہوتے ہیںNATC نے کئی بار حکومت سے تمباکونوشی کے خلاف اقدامات کا مطالبہ کیا جن میں دیگر ممالک کی طرح سگریٹ کے ڈبوں پر واضح طور پر مض صحت انتباہ شائع کرنا بھی شامل ہے مگر حکومت نے بجائے اسے نمایاں کرنے کے مزید کم کردیا ہے پروفیسر علی زبیری، ڈاکٹر محمد عرفان ، و دیگر ماہرین نے کہا کہ تمباکو نوشی دل کے امراض، منہ ، ناک گلے او رپھیپھڑوں کے کینسر سمیت متعدد بیماریوں کا باعث ہے انسداد تمباکو نوشی کیلئے سگریٹ اور دیگر مصنوعات پر ٹیکس لگایا جائے عوامی مقامات اور نابالغوں کے استعمال کو ممنوع قرار دیا جائے۔</TEXT>
