<DOCNO>425978</DOCNO>
<HL>سانحہ پشاور کے بعدمختلف جیلوں میں 411 مجرموں کو تختہ دار پر لٹکایا گیا</HL>
<AUTHOR>روزنامہ پاکستان</AUTHOR>
<DATELINE> Pakistan 2016-08-01 15:15:54+05</DATELINE>
<TEXT>اسلام آباد (مانیٹرنگ ڈیسک) سانحہ پشاور پیش آنے کے بعد17 دسمبر 2014 سے اب تک پاکستان کی مختلف جیلوں میں 411 مجرموں کو تختہ دار پر لٹکایا گیا ہے جن میں سے صرف72 قیدیوں کو انسداد دہشتگردی ایکٹ کے تحت پھانسی دی گئی ہے۔ نجی ٹی وی دنیا نیوز نے اپنی ایک رپورٹ میں بتایا ہے کہ سانحہ اے پی ایس پیش آنے کے بعد سزائے موت سے پابندی ہٹانے کا فیصلہ کیا گیا جس کے بعد اب تک پنجاب میں سب سے زیادہ مجرموں کو پھانسیاں دی گئی ہیں۔ پنجاب میں 380 مجرموں کو تختہ دار پر لٹکایا گیا ہے جن میں سے صرف 54 کو انسداد دہشتگردی (اے ٹی سی)ایکٹ کے تحت جبکہ باقی کے 326 کو تعزیرات پاکستان کے تحت پھانسی دی گئی ہے۔ وزیر اعلیٰ سندھ نے عہدہ سنبھالتے ہی ایسا کام کردیا جو قائم علی شاہ چاہ کر بھی نہیں کرسکے علاوہ ازیں سندھ میں مجموعی طور پر 18 مجرموں کو پھانسی دی گئی ہے جن میں سے 16 مجرموں کو اے ٹی سی ایکٹ جبکہ 2 کو تعزیرات پاکستان کے تحت سزا دی گئی ہے۔ پاکستان میں سب سے کم خیبر پختونخوا میں 6 جبکہ بلوچستان میں صرف 5 مجرموں کو تختہ دار پر لٹکایا گیا ہے ۔ دونوں صوبوں میں صرف ایک ایک مجرم کو انسداد دہشتگردی ایکٹ کے تحت پھانسیاں دی گئی ہیں۔</TEXT>
