جسم کو صحت مند رکھنے کے لیے کارآمد ٹپس
﻿ایک صحت مند جسم ہی زندگی میں آگے بڑھنے اور کچھ کر دکھانے کی جستجو کو مہمیز کرتا ہے، لہٰذا ضروری ہے کہ سب سے پہلے جسم کو صحت مند رکھا جائے۔ یہاں ہم آپ کو چند کارآمد ٹپس بتا رہے ہیں جنہیں اپنی زندگی کا حصہ بنا کر آپ صحت مند رہ سکتے ہیں۔ دماغ کو صحت مند رکھنے کے لیے 8 گھنٹے کی نیند پوری کریں۔ آنکھوں کو صحت مند رکھنے کے لیے رات سونے سے قبل کسی بھی تیل سے اپنے تلووں کا مساج کریں۔ کانوں کو صحت مند رکھنے کے لیے ہفتے میں 2 سے 3 بار لہسن ملا ہوا تیل کانوں میں ڈالیں۔ نزلہ زکام سے بچنے کے لیے پودینے کا استعمال باقاعدگی سے کریں۔ گلے کی خرابی سے بچنے کے لیے کالی مرچ کو کھانوں میں شامل کریں۔ امراض قلب سے حفاظت کے لیے نمک کا استعمال کم کردیں۔ بہت زیادہ تیل والے کھانے جگر کو نقصان پہنچا سکتے ہیں لہٰذا ان سے پرہیز کریں۔ معدے کی صحت کے لیے ٹھنڈا کھانا کھانے سے پرہیز کریں۔ آنتوں کو صحت مند اور نظام ہاضمہ درست رکھنے کے لیے جنک فوڈ کی جگہ زیادہ سے زیادہ پھل اور سبزیاں استعمال کریں۔ گردوں کو فعال رکھنے کے لیے دن میں زیادہ سے زیادہ پانی پئیں، رات میں کم پانی پئیں جبکہ سونے سے قبل واش روم ضرور ہو آئیں۔ comments
