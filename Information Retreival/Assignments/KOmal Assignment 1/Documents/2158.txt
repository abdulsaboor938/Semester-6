وزیر اطلاعات فواد چوہدری کا سوشل میڈیا پر جھوٹی خبروں کے خلاف ایکشن لینے کا عندیہ
اسلام آباد : وزیر اطلاعات فواد چوہدری نے سوشل میڈیا پر جھوٹی خبروں کیخلاف ایکشن لینے کا عندیہ دے دیا اور کہا سوشل میڈیا پر جھوٹے نوٹی فکیشن اور خبریں پھیلائی جارہی ہیں۔ تفصیلات کے مطابق وزیر اطلاعات فواد چوہدری نے سماجی رابطے کی ویب سائٹ ٹوئٹر پر سوشل میڈیا پر جھوٹی خبروں کیخلاف ایکشن لینے کا عندیہ دے دیا۔ فواد چوہدری کا کہنا تھا کہ منصوبہ بندی کے تحت سوشل میڈیا پر جھوٹے نوٹیفیکیشن اور خبریں پھیلائی جارہی ہیں، ، یہ سب ایک میڈیا ڈنر میں لی جانے والی ایک تصویر سے شروع ہوا اور پھر ایک لائن لگ گئی ہے، سوشل میڈیا پر آزادی کو متاثر کئے بغیر جھوٹی خبروں کے خلاف سخت ایکشن لینے کی ضرورت ہے۔ A series of Fake notifications and news is systematically spread on social media, it started from a media dinner picture and now there is a series of such rubbish. Without effecting freedom on SM we need to take strict action against fake news. https://t.co/QRaQYBreRm — Ch Fawad Hussain (@fawadchaudhry) October 1, 2018  خیال رہے کہ گزشتہ چند روز سے سوشل میڈیا پر حکومت سے متعلق کچھ خبریں اور نوٹیفکیشن گردش کر رہے ہیں۔ اس سے قبل بھی سوشل میڈیا پر تحریک انصاف کی کابینہ کی جعلی فہرستیں جاری کی گئی تھیں، جس کے بعد نعیم الحق نے تردید کرتے ہوئے کہا تھا کہ یہ فہرستیں پارٹی کے دشمنوں کی جانب سے پھیلائی جارہی ہیں۔ comments
