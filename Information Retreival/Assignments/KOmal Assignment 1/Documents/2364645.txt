<DOCNO>2364645</DOCNO>
<HL>پنجاب کی مختلف جیلوں میں 4مجرموں کو پھانسی دیدی گئی</HL>
<AUTHOR>جیو اردو نیوز</AUTHOR>
<DATELINE> Pakistan 2015-04-22 12:04:00+05</DATELINE>
<TEXT>لاہور........پنجاب کی مختلف جیلوں میں 4مجرموں کو پھانسی دے دی گئی ہے۔ لاہور کی کوٹ لکھپت جیل میں سزائے موت کے 2قیدیوں کو پھانسی دی گئی۔ مجرم رضوان نے2006 میں 5افراد کو قتل کردیا تھا، جبکہ مجرم معظم خان نے1995میں ایک شخص کو قتل کیا تھا۔ ادھر نیو سنٹرل جیل بہاولپور میں سزائے موت کے قیدی محمد نذیر کو پھانسی دی گئی ہے، مجرم محمد نذیر نے 2001میں ایک شخص کو قتل کیا تھا۔ آخر میں ساہیوال سینٹرل جیل میں سزائے موت کے قیدی کو پھانسی دے دی گئی ہے۔ مجرم محمد زاہد 2001میں پولیس مقابلے کے دوران کانسٹیبل کے قتل میں ملوث تھا۔</TEXT>
