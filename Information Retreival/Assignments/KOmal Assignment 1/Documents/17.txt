اڑنے والی بائیک اب عام لوگ خرید سکیں گے
ماسکو: ٹیکنالوجی کی دنیا میں روسی کمپنی نے انقلاب برپا کرتے ہوئے عام لوگوں کے لیے فضا میں اڑنے والی موٹر سائیکل تیار کرلی جس کا کامیاب آزمائشی تجربہ کرلیا گیا۔ تفصیلات کے مطابق روسی کمپنی نے جدید ٹیکنالوجی سے آراستہ ایس تھری ہوور بائیک متعارف کرادی جو ہیلی کاپٹر کی طرح اڑنے کی صلاحیت رکھتی ہے۔ کمپنی کی جانب سے تیار کی جانے والی موٹرسائیکل عام لوگوں کے لیے تیار کی گئی ہے، جس کو جدید ڈیزائن اور اضافی سیفٹی سسٹم کے ساتھ تیار کیا گیا ہے۔ ہوور بائیک کو فضا میں چلانے کے دوران مستحکم رکھنے، ڈرائیور کی مرضی سے اڑانے اور اتارنے، ایمرجنسی لینڈنگ، جدید ساؤنڈ اور بصری نظام کو مدنظر رکھتے ہوئے بنایا گیا۔ مزید پڑھیں: دبئی پولیس کا ڈرون یا فلائنگ بائیک کا کامیاب تجربہ یہ بھی دیکھیں: دنیا کی پہلی فضائی ٹیکسی کی آزمائشی پرواز ہیلی کاپٹر کی طرح سطح زمین سے 16 فٹ اوپر اڑتے ہوئے 60 کلومیٹر فی گھنٹہ کی رفتار سے فاصلہ طے کرسکتی ہے۔ بیٹری سے چلنے والی یہ موٹر سائیکل ایک وقت میں 8 گھنٹے تک چلنے اور یہ 70 کلوگرام تک وزن اٹھانے کی صلاحیت رکھتی ہے۔ کمپنی کی جانب سے یہ بھی خوش خبری سنائی گئی ہے کہ موٹرسائیکل کی اسپیڈ اور اس کو اڑانے کی اجازت ہر ملک میں قانونی طور پر جائز قرار دی گئی ہے۔ موٹرسائیکل کی قیمت ظاہر نہیں کی گئی اور نہ ہی مارکیٹ میں اس کی باقاعدہ فروخت کے حوالے سے کسی حتمی تاریخ کا اعلان کیا گیا۔  ﻿ یاد رہے کہ دبئی پولیس سیکیورٹی نظام اور شہر میں امن و امان کو یقینی بنانے کے لیے ہوور بائیک استعمال کررہی ہے۔ comments
