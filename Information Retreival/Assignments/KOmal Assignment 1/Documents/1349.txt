پی ایس ایل 4، کھلاڑیوں کی ڈرافٹنگ 20 نومبر کو ہوگی
لاہور: پاکستان سپرلیگ میں حصہ لینے والے کھلاڑیوں کی ڈرافٹنگ 20 نومبر کو اسلام آباد میں ہوگی۔ تفصیلات کے مطابق پاکستان سپر لیگ 4 میں حصہ لینے والے کھلاڑیوں کی ڈرافٹنگ اب لاہور کے بجائے 20 اکتوبر بروز منگل اسلام آباد میں ہو گی جس میں تمام فرنچائز مالکان شرکت کریں گے۔ لاہور کے بعد اسلام آباد دوسرا شہر ہوگا جہاں لیگ کے کھلاڑیوں کی ڈرافٹنگ ہوگی۔  BIG ANNOUNCEMENT: PSL Player Draft 2018 goes to Islamabad! 🇵🇰 Save the date (November 20, 2018) 🗓️ Let’s get season four of your own league rolling! #PSLDraft2018 pic.twitter.com/wNVKjjB4fn — PakistanSuperLeague (@thePSLt20) October 12, 2018  رواں سیزن میں حصہ لینے والے 6 فرنچائز مالکان 13 اکتوبر تک اپنے ساتھ برقرار رکھنے والے کھلاڑیوں کے ناموں کا اعلان کردیں گے، قانون کے مطابق ہر ٹیم 10 پرانے کھلاڑیوں کو ساتھ رکھ سکتی ہے۔ مزید پڑھیں: پی ایس ایل سیزن فور: پلاٹینیم کیٹگری میں کھلاڑیوں کی فہرست جاری رواں برس لیگ میں نامور انٹرنیشنل کھلاڑی اے بی ڈویلیرز، اسٹیو اسمتھ، کیورن پولارڈ، کولن مونرو، شین واٹسن، سنیل نارائن، کرس لائن اور ڈیرن سیمی بھی ایکشن میں نظر آئیں گے۔ قومی ٹیم کے نامور کھلاڑی سرفراز احمد، شاہد خان آفریدی، شعیب ملک، محمد حفیظ، فہیم اشرف، شاداب خان، حسن علی اور فخر زمان سمیت دیگر بھی ایکشن دکھائیں گے۔ واضح رہے کہ پاکستان سپر لیگ کے چوتھے ایڈیشن کا آغاز آئندہ برس 14 فروری سے دبئی میں جبکہ فائنل 17 مارچ کو کراچی میں منعقد کیا جائے گا، پی ایس ایل کے آخری 8 میچز بھی پاکستان میں کھیلے جائیں گے۔ یہ بھی پڑھیں: پی ایس ایل 4، پاکستانی کھلاڑیوں کی کیٹگیری لسٹ جاری چیئرمین پی سی بی احسان مانی نے عہدے کا منصب سنبھالنے کے بعد اعلان کیا تھا کہ عمران خان کی خواہش پر پی ایس ایل کو سب سے بڑا برانڈ بنانا ہمارا مشن ہے کیونکہ وزیراعظم پی ایس ایل کو مزید کامیاب دیکھنا چاہتے ہیں۔ اُن کا کہنا تھا کہ پی ایس ایل 4 کی ڈرافٹنگ اکتوبر کے آخری ہفتے میں ہوگی ، رواں سیزن کے لیے فرنچائز مالکان 10 کرکٹرز کو برقرار رکھ سکیں گے۔ comments
