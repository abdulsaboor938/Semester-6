ورلڈ کپ تک سرفرازاحمد کی کپتانی پربالکل بھی بحث نہیں ہونی چاہئے، یونس خان
کراچی : قومی کرکٹ ٹیم کے سابق کپتان یونس خان نے کہا ہے کہ ورلڈ کپ کے انعقاد تک سرفرازاحمد کی کپتانی پر بالکل بھی بحث نہیں ہونی چاہئے، ہار جیت کھیل کا حصہ ہے۔ یہ بات انہوں نے اے آر وائی نیوز کے پروگرام الیونتھ آور میں میزبان وسیم بادامی سے خصوصی گفتگو کرتے ہوئے کہی، یونس خان کا کہنا تھا کہ قومی ٹیم کے کپتان سرفراز احمد کو چاہئے کہ وہ صبر سے کام لیں اور ٹیم کو متحد کرکے آگے بڑھیں، ہارجیت کھیل کا حصہ ہے، ورلڈ کپ کے انعقاد تک سرفرازاحمد کی کپتانی پر بالکل بھی بحث نہیں ہونی چاہئے۔ سابق ٹیسٹ کرکٹر کا کہنا تھا کہ نئے بیٹسمین کو کریز پر سیٹ ہونے میں وقت لگتا ہے، آج کے میچ میں محمد آصف کے آؤٹ ہونے سے مشکلات بڑھیں، پاکستان ٹیم سے توقعات بہت زیادہ لگائی گئی تھیں۔ ایک سوال کے جواب میں ان کا کہنا تھا کہ بھارتی ٹیم کا پاکستان ٹیم سے موازنہ نہیں کیاجاسکتا، پاکستان کی ٹیم میں بہت سے نئے کھلاڑی ہیں جبکہ بھارتی ٹیم میں 6سے7کھلاڑی 8سے10سال سے کھیل رہے ہیں۔ مزید پڑھیں: ایشیا کپ 2018: پاکستان کو شکست دے کر بنگلہ دیش کی فائنل تک رسائی انہوں نے کہا کہ بھارت سے لگا تار دوبار شکست سے قومی ٹیم کا مورال ڈاؤن ہوا ہے، سینئر کھلاڑیوں کا مؤقف تھا کہ پاکستان ورلڈ کپ کیلئے فیورٹ ہے۔  comments
