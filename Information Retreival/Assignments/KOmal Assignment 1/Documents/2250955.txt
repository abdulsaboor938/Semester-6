<DOCNO>2250955</DOCNO>
<HL>گستاخانہ فلم کیخلاف کئی شہروں میں ہڑتال‘ کابل میں خاتون کا خودکش حملہ‘10 غیر ملکیوں سمیت 12 افراد ہلاک‘ دنیا بھر میں احتجاج جاری</HL>
<AUTHOR>نوائے وقت</AUTHOR>
<DATELINE> Pakistan 2012-09-19 05:51:02+05</DATELINE>
<TEXT>لاہور+ فیصل آباد+ پشاور+ کراچی (خصوصی نامہ نگار+ کامرس رپورٹر+ خبرنگار، سپیشل رپورٹر+ نمائندگان+ نوائے وقت نیوز) توہین آمیز فلم کے خلاف آزاد کشمیر سمیت ملک بھر میں احتجاج میں شدت پیدا ہوگئی ہے۔ مقبوضہ کشمیر سمیت کئی شہروں میں شٹر ڈاﺅن ہڑتال کی گئی۔ کراچی میں سنی تحریک نے احتجاجی ریلی نکالی اور جناح برج پر دھرنا دیا۔ مظاہروں میں بڑی تعداد میں طالبعلم، وکلا اور ڈاکٹروں نے شرکت کی اور امریکی پرچم نذر آتش کئے گئے۔ لاہور میں تاجروں، ڈاکٹروں، طلبائ، کلرکوں اور مزدوروں نے الگ الگ احتجاج کیا اور ریلیاں نکالیں، پتوکی، شاہکوٹ، ٹوبہ ٹیک سنگھ، عمرکوٹ، نورپورتھل، فورٹ عباس، سانگھڑ، مٹیاری، سکھر، نوابشاہ میں مکمل شٹر ڈاﺅن رہی۔ لاہور میں تاجروں نے اردو بازار میں اور ہال روڈ سے ریگل چوک تک ریلیاں نکالیں۔ دیربالا کے علاقے واڑی میں گزشتہ روز گستاخانہ فلم کے خلاف احتجاجی ریلی پر فائرنگ اور 2افراد کی ہلاکت کے خلاف تاجر برادری کی اپیل پر ہڑتال کی گئی۔ ٹانک میں آل پارٹیز کی جانب سے احتجاج کے بعدریلی نکالی گئی۔ ملتان میں بہاﺅالدین ذکریا ےونےورسٹی کے طلبا نے احتجاج کیا۔ مظفرآباد میں سرکاری ملازمین، شہریوں اور سول سوسائٹی نے احتجاج کے بعد ریلی نکال، برنالہ اور کوٹلی میں بھی مختلف سیاسی تنظیموں کی جانب سے احتجاج کیاگیا۔ پشاور میں شباب ملی کے احتجاجی مظاہرے کے دوران مظارہین نے امریکی قونصل خانہ پر دھاوا بولنے کی کوشش، پولیس کی جانب سے شیلنگ اور آنسو گیس کا استعمال کیا گیا۔ پولیس اور مظاہرین میں ہنگامہ آرائی بھی ہوئی۔ مظاہرین سے خطاب کرتے ہوئے شبیر احمد خان نے کہاکہ توہین آمیز فلم سے دنیا بھر کے مسلمانوں کی دل آزاری کی گئی ہے جس پر مسلمان کسی صورت خاموش نہیں رہ سکتے۔ مظاہرین نے امریکہ کے خلاف نعرہ بازی کی جبکہ اس موقع پر خیبر روڈ پر ٹائر جلاکر سڑک ٹریفک کیلئے بند کر دی گئی۔ پولیس کی جانب سے روکنے پر مشتمل مظاہرین نے پولیس پر پتھراﺅ کیا، آگ کے گولے پھینکے اور ڈنڈوں سے حملہ کیا۔ کراچی میں سنی تحریک نے ثروت اعجاز قادری کی سربراہی میں ریلی نکالی گئی۔ ریلی کے شرکاءنے جناح برج پر پہنچ کر دھرنا دیا۔ مظاہرین نے امریکہ کے خلاف نعرے بازی کی۔ ریلی میں کارکنوں کی بڑی تعداد نے شرکت کی۔ شرکاءنے ایک قونصل خانے میں یادداشت بھی پیش کی۔ کراچی میں تاجروں نے عبداللہ ہارون روڈ پر مظاہرہ کیا اور دھرنا دیا۔ فیصل آباد میں مسلم لیگی رہنما ڈاکٹر چودھری محمد یاسین کی قیادت میں جھنگ روڈ پر احتجاجی مظاہرہ کیا گیا۔ علاوہ ازیں طلبا نے بھی احتجاجی ریلیاں نکالیں۔ لاہور میں تاجروں نے اردو بازار میں اور ہال روڈ سے ریگل چوک تک احتجاجی ریلیاں نکالیں اور 2گھنٹے تک اردو بازار اور ہال روڈ پر کاروبار مکمل بند کیا گیا۔ اردو بازار کے تاجروں کی احتجاجی ریلی کی قیادت انجمن تاجران کے صدر خالد پرویز نے کی اور ہال روڈ کے تاجروں کی قیادت ہال روڈ کے صدر بابر محمود نے کی۔ اس موقع پر مظاہرین نے امریکی صدر اوباما اور ملعون پادری ٹیری جونز کے پتلے جلائے۔ امریکہ کے خلاف شدید نعرے بازی کی۔ رہنماﺅں نے حکومت سے مطالبہ کیا کہ امریکی سفیر کو ملک بدر کیا جائے اور امریکہ کا بائیکاٹ کیا جائے۔ علاوہ ازیں میوہسپتال کے ڈاکٹروں نے مال روڈ پر فلم بنانے والے ملعون اور امریکہ کے خلاف شدید نعرے بازی کی۔ سروسز ہسپتال لاہور کے ینگ ڈاکٹروں نے بھی جیل روڈ پر پلے کارڈ اور بینرز اٹھا کر شدید احتجاج کیا۔ ڈاکٹروں کی طرف سے اس احتجاج کی وجہ سے مال روڈ نیلا گنبد اور جیل روڈ پر گھنٹوں ٹریفک جام رہی۔ منیارٹیز الائنس کے کارکنوں نے لاہور پریس کلب سے امریکن قونصل خانے تک مارچ کیا اور دھرنا دیا۔ انہوں نے امریکہ کے خلاف شدید نعرے بازی کی، شرکاءمیں خواتین کی بڑی تعداد بھی موجود تھی، پنجاب یونیورسٹی کے پروفیسرز اور طلبا کی احتجاجی ریلی کی قیادت وائس چانسلر ڈاکٹر مجاہد کامران نے کی۔ ریلوے کی مختلف تنظیموں کے کارکن ڈویژنل سپرنٹنڈنٹ ریلویز کے سامنے جمع ہو گئے اور احتجاج کیا۔ مال روڈ کے تاجروں نے ریگل چوک میں احتجاج کیا۔ آل پاکستان کلرکس اےسوسی اےشن کی اپےل پر پنجاب مےں تمام سرکاری محکموں سے جلوس و رےلےاں نکالی گئےں۔ لاہور مےں تمام محکموں کے جلوس بڑی تعداد مےں شملہ پہاڑی جمع ہوئے۔ بعد مےں تمام محکموں کے جلوس وہاں پر رےلی کی صورت اختےار کرگئے۔ اےک بہت بڑی رےلی جس کی قےادت صوبائی صدر حاجی محمد ارشاد چوہدری نے کی ۔ ےہ رےلی شملہ پہاڑی پرےس کلب سے شرو ع ہو کر لاہور مےں امرےکی قونصلےٹ کے سامنے پہنچی اور وہاں پڑاﺅ ڈالا گےا۔ احتجاج مےں مقررےن نے مطالبہ کےا کہ اےسی گستاخانہ فلم بنانے والے فلمساز اور ڈائرےکٹر اور اداکاروںپاکستان کے سرکاری ملازمےن کے حوالے جائے کےونکہ گستاخانہ فلم سرکاری ملازمےن برداشت نہےں کرسکتے۔ ریلوے پریم یونین کے زیراہتمام بوہڑ والا چوک تک سینکڑوں مزدوروں نے ریلی نکالی۔ اس موقع پر امریکی پرچم اور صدر اوباما کا پتلا نذر آتش کیا گیا اور دھرنا دیا گیا۔ ریلی سے امیر العظیم اور شیخ انور نے خطاب کیا۔ تاجر تنظیموں نے 21ستمبر (جمعہ) کو ملک گیر ہڑتال کا اعلان کیا ہے۔ انجمن تاجران اشرف بھٹی گروپ، انجمن تاجران خالد پرویز گروپ اور قومی تاجر اتحاد نے کہا ہے کہ گستاخانہ فلم سے دنیا بھر کے مسلمانوں کے مذہبی جذبات مجروح ہوئے ہیں۔ 21ستمبر کو ملکبھر میں تاجر شٹرڈاﺅن کریں گے اور پُرامن احتجاجی ریلیاں نکالیں جائیں گی۔ این این آئی کے مطابق صدر انجمن تاجران ہال روڈ بابر محمود نے گستاخانہ فلم بنانے والے معلون کی سر کی قیمت ایک کروڑ روپے مقرر کرتے ہوئے 21ستمبر کو مکمل ہڑتال کا اعلان کر دیا۔ انہوں نے کہا کہ حکومت اس گستاخی پر صرف قراردادیں پاس نہ کرے بلکہ احتجاج کے لئے عملی اقدامات اٹھائے جائیں۔دفاع پاکستان کونسل نے 21 ستمبر جمعة المبارک کو ملک گیر یوم احتجاج کا اعلان کر دیا ہے۔ لاہور سمیت چاروں صوبوں و آزاد کشمیر کے چھوٹے بڑے شہروںمیں احتجاجی مظاہروں، جلسوںاور حرمت رسولکانفرنسوں کا انعقاد کیا جائے گا۔ یکم اکتوبر کو پشاور میں تاریخی حرمت رسول مارچ ہو گا۔ گستاخانہ فلم میںکام کرنے والے تمام کرداروں کو پھانسی پر لٹکانے اور عالمی سطح پر توہین انبیاءکی سزا موت کا قانون پاس ہونے تک تحفظ حرمت رسول کی تحریک کو پوری قوت سے جاری رکھا جائے گا۔ ان خیالات کا اظہار مولانا سمیع الحق،پروفیسر حافظ محمد سعید ، سید منور حسن، جنرل (ر) حمید گل، مولانا محمد احمد لدھیانوی، اعجاز الحق، مولانا عبدالقادر لونی، حافظ عبدالرحمان مکی، لیاقت بلوچ، مولانا امیر حمزہ، علامہ ابتسام الٰہی ظہیر ، مولانا عبدالرﺅف فاروقی، قاری محمد یعقوب شیخ ودیگر نے اپنے ایک مشترکہ بیان میں کیا۔ انہوںنے کہا کہ مسلم حکمران او آئی سی اور سلامتی کونسل کا اجلاس طلب کریں امریکہ کا سفارتی اور اقتصادی بائیکاٹ کیا جائے۔ مذہبی اور دینی جماعتوں نے 21ستمبر کو یوم احتجاج منائیگی۔ جے یو پی اور جے یو آئی (ف) نے 21ستمبر کو ملک گیر یوم احتجاج کا اعلان کیا ہے۔ قاری زوا ر بہادر اور مولانا عبد الغفور حیدری نے او آئی سی کا ہنگامی اجلاس بلانے اور امریکہ اور یورپ کی تیل کی سپلائی بند کر نے کا بھی مطالبہ کیا ہے۔ جماعت اہل سنت پاکستان (سواد اعظم) کا ہنگامی اجلاس مرکزی دفتر جوہر ٹاﺅن لاہور مےں منعقد ہوا۔ اس کے علاوہ انجمن طلباءاسلام کے مرکزی صدر سعےد ظفر کھچی، علامہ نعےم عارف نوری اور دوسری جماعتوں مےں انجمن جلالےہ، جمعےت علماءپاکستان، مصطفائی تحرےک، لبّےک ےا رسول اللہ تحرےک، انجمن نوجوانان اسلام سمےت 20 سے زائد جماعتوں کے نمائندوں نے شرکت کی۔ اس کے علاوہ انجمن تاجران کے نمائندہ وفد شےخ وقاص طےّب کی نمائندگی مےں شرےک ہوئے اور ملک بھر مےں بطور احتجاج جمعہ 21 ستمبر کو ہڑتال کا اعلان کےا گیا۔21 ستمبر کو جمعہ کو جماعت اہل سنت احتجاج منائے گی اور ملک بھر مےں مظاہرے کئے جائےں گے۔سنی اتحاد کونسل نے بھی 21ستمبر کو ملک گیر شٹرڈاﺅن ہڑتال اور احتجاج کی کال دے دی، اس روز ملک بھر میں تجارتی مراکز اور مارکیٹیں بند رہیں گی اور پاکستان کے تمام چھوٹے بڑے شہروں میں ”لبیک یا رسول اللہ“ ریلیاں نکالی جائیں گی، صوبائی دارالحکومت میں 21 ستمبر کو ناصر باغ سے جی پی او چوک تک ”لبیک یا رسول اللہ“ ریلی نکالی جائے گی اور 14اکتوبر کو گستاخانہ فلم، دہشت گردی، مہنگائی اور ڈرون حملوں کے خلاف کراچی سے راولپنڈی تک ٹرین مارچ ہو گا۔ اس بات کا اعلان سنی اتحاد کونسل کی دعوت پر سنی اتحاد کونسل کے مرکزی دفتر میں چالیس تنظیماتِ اہلسنّت کے مشترکہ اجلاس میں کیا گیا۔ صاحبزادہ فضل کریم نے کہا کہ ہم صدر اور وزیراعظم سے اپیل کرتے ہیں کہ وہ 21ستمبر کو سرکاری سطح پر یومِ احتجاج اور ہڑتال کا اعلان کریں، اسی طرح مسلم لیگ ن، تحریک انصاف، ایم کیو ایم، مسلم لیگ ق، اے این پی سمیت تمام مذہبی و سیاسی جماعتوں سے اپیل کرتے ہیں کہ وہ 21ستمبر کی ہڑتال اور احتجاج کی تائید کا اعلان کر کے نبی کریمکے ساتھ وفا کا ثبوت دیں۔ پاکستان تحریک انصاف نے بھی جمعہ 27ستمبر کو یوم احتجاج کیا امن ریلیاں نکالنے کا اعلان کیا ہے۔ ڈاکٹر عارف علوی اور شفقت محمود نے کہا کہ حکومت فوری طور پر تمام مسلمان ممالک کی تنظیم کا اجلاس بلائے۔ اقوام متحدہ میں بھی بین الاقوامی قانون سازی کیلئے ایک قرارداد پیش ہونی چاہئے۔ نمائندگان کے مطابق گوجرانوالہ میں لیدر انسٹی ٹیوٹ آف ٹیکنالوجی کے طلبا کے علاوہ اسلامی جمعیت طلبہ کے زیراہتمام احتجاجی ریلیاں نکالی گئیں۔ مظاہرین نے امریکہ کے خلاف شدید نعرے بازی کی اور فلم ڈائریکٹر کا پتلا نذر آتش کیا۔ شرکاءنے ہاتھوں میں کتبے اور بینرز اٹھا رکھے تھے جن پر امریکہ اور فلم بنانے والے ڈائریکٹر کے خلاف نعرے درج تھے۔ ننکانہ صاحب میں گورونانک جی کالج کے طلبا اور اساتذہ نے احتجاجی ریلی نکالتے ہوئے شدید احتجاج کیا امریکہ کے خلاف شدید نعرے بازی کی۔ نارنگ منڈی میں رحمن ویلفیئر سوسائٹی کی جانب سے ریلی کا انعقاد ہوا جس میں مظاہرین نے امریکی حکومت مردہ باد کے نعرے لگائے۔ جلالپور بھٹیاں میں ایک احتجاجی ریلی گورنمنٹ پبلک ہائر سیکنڈری سکول سے نکالی گئی جس میں ٹیچرز اور سینکڑوں طلبا نے شرکت کی۔ شاہ کوٹ میں مکمل شٹرڈاﺅن رہا، ہزاروں افراد نے بلدیہ چوک سے بڑی ریلی نکالی۔ شرکاءنے بڑے بڑے بینرز اور پلے کارڈز اٹھا رکھے تھے جس پر امریکہ مخالف نعرے درج تھے۔ امریکی پرچم نذر آتش کئے گئے۔ غلہ منڈی پتوکی کے تاجروں نے شدید احتجاج اور شٹرڈاﺅن ہڑتال کی، سینکڑوں کی تعداد میں تاجروں نے ایک مشترکہ قرارداد میں مطالبہ کیا کہ امریکہ سے سفارتی تعلقات ختم کئے جائیں۔ ساہیوال، سیالکوٹ، جڑانوالہ، منڈی بہاءالدین، چنیوٹ، ٹوبہ ٹیک سنگھ، بھکر، عیسیٰ خیل، حیدر آباد، نواب شاہ، کوئٹہ اور یدگر شہروں میں بھی زبردست احتجاجی مظاہرے کئے گئے اور امریکی پرچم نذر آتش کئے گئے۔ کوئٹہ میں مقامی سکول کے طلبا نے احتجاجی ریلی نکالی۔ ریلی جو کوئٹہ پریس کلب کے سامنے احتجاجی مظاہرے کی شکل اختیار کی۔ مظاہرین نے امریکہ اور اسرائیل کے خلاف شدید نعرے بازی کی۔ بلوچستان یونیورسٹی کے طلبا و طالبات نے بھی جامعہ بلوچستان سے احتجاجی ریلی نکالی۔ علاوہ ازیں بلوچستان اسمبلی میں گستاخانہ فلم کے خلاف تحریک التواءبحث کے لئے منظور کر لی گئی۔ ارکان نے امریکی حکومت سے مطالبہ کیا ہے کہ گستاخانہ فلم بنانے والے ٹیری جونز کے خلاف کارروائی کی جائے۔ ڈپٹی سپیکر سید مطیع اللہ آغا کی صدارت میں بلوچستان اسمبلی کا اجلاس شروع ہوا تو رکن اسمبلی شیخ جعفر خان مندوخیل نے تحریک التواءپیش کی۔ ارکان کا کہنا تھا کہ گستاخانہ فلم مسلمانوں کے جذبات مجروح کرنے کی سازش ہے۔ لاہور + کابل + سرینگر + بیروت (نوائے وقت نیوز + ایجنسیاں) گستاخانہ فلم کیخلاف پاکستان سمیت دنیا بھر میں احتجاج کا سلسلہ گذشتہ روز بھی جاری رہا۔ افغانستان میں خاتون نے بس پر خودکش حملہ کر کے 10 غیر ملکیوں سمیت 12 افراد کو ہلاک کر دیا۔ افغان سکیورٹی حکام کے مطابق کابل میں انٹرنیشنل ایئرپورٹ پر مرکزی ہائی وے پر خودکش حملہ آور خاتون نے اس وقت خود کو دھماکہ سے اڑادیا جب ایک نجی کمپنی سے تعلق رکھنے والے غیرملکی افراد منی بس میں ایئرپورٹ کی طرف وہاں کام پر جا رہے تھے۔ حملہ میں پرائیویٹ کمپنی کے 10 غیر ملکی ملازمین سمیت 12 افراد ہلاک جبکہ دو پولیس اہلکار زخمی ہو گئے ہیں۔ افغان عسکریت پسند گروپ حزب اسلامی نے خودکش حملہ کی ذمہ داری قبول کر لی ہے۔ حز ب اسلامی کے ترجمان زبیر صدیقی کے مطابق ایک خاتون حملہ آور نے خود کو ایئرپورٹ کے قریب دھماکے سے اڑا لیا۔ ترجمان نے کہا کہ یہ حملہ امریکہ میں اسلام مخالف فلم بنانے پر احتجاج کے طورپر کیا گیا ہے۔ حملہ میں اس وین کے پرخچے اڑ گئے جس پر یہ نجی کمپنی کے اہلکار سوار تھے اور اس سمیت قریب کھڑی کئی گاڑیوں میں آگ لگ گئی۔ جنوبی افریقہ کی وزارت خارجہ کے ترجمان نیلسن کویٹر نے کہا ہے کہ کابل خودکش حملے میں ہمارے 8 شہری ہلاک ہوئے ہیں۔ کابل میں امریکی سفارتخانے اور نیٹو ہیڈ کوارٹر کے سامنے ہزاروں افراد نے امریکی گستاخانہ فلم کےخلاف احتجاج کرتے ہوئے توڑ پھوڑ کی اور پولیس پر پتھراو کیا جس کے نتیجہ میں 35 اہلکار زخمی ہو گئے۔ پولیس نے مظاہرین کو بگرام ایئر بیس کی جانب مارچ سے روک دیا۔ مظاہرین نے متعدد کاروں کو بھی نذر آتش کر دیا۔ پولیس نے لاٹھی چارج کر کے مظاہرین کو منتشر کر دیا۔ انڈونیشیا کے شہر میران میں سینکڑوں مظاہرین نے امریکی سفارتخانے کے سامنے احتجاج کے دوران امریکی پرچم اور ٹائر نذرآتش کئے۔ پولیس اور مظاہرین میں جھڑپیں بھی ہوئیں۔ بنگلہ دیش میں شدید احتجاجی مظاہروں کے بعد حکومت نے یوٹیوب بند کر دی ہے۔ بنکاک، یمن، مصر، فلسطین میں بھی گستاخانہ فلم کیخلاف زبردست احتجاج کیا گیا۔ مقبوضہ کشمیر میں کل جماعتی حریت کانفرنس گیلانی گروپ کی اپیل پر امریکہ میں گستاخانہ فلم کیخلاف منگل کو وادی بھر میں احتجاجی مظاہرے اور مکمل ہڑتال کی گئی۔ جموں وکشمیر لبریشن فرنٹ جموں وکشمیر بار ایسوسی ایشن اور تاجر و طلبا تنظیموں نے بھی ہڑتال میں شرکت کی۔ جموں و کشمیر ہائیکورٹ بار ایسوسی ایشن نے بھی عدالتوں کا بائیکاٹ کیا جس سے عدالتوں کا کام ٹھپ ہو کر رہ گیا۔ احتجاجی مظاہروں کے دوران مظاہرین نے پولیس کی کئی گاڑیاں نذر آتش کر دیں۔ لبنان میں پیغمبر اسلام کیخلاف توہین آمیز فلم پر حزب اللہ کے ہزاروں کارکنوں نے مظاہرہ کیا۔ امریکہ نے پیغمبر اسلام پر فلم کیخلاف ہونیوالے احتجاج کے پیش نظر بھارت کے شہر چنائی میں اپنے قونصل خانہ کا ویزا سیکشن بند کر دیا ہے۔ حکام کے مطابق حالات کے پیش نظر دو دن کیلئے ویزا سروسز کو بند کیا گیا ہے۔ ادھر مصر میں سرکاری وکیل نے کہا ہے کہ گستاخانہ فلم بنانے میں معاونت پر 7 امریکی نژاد مصریوں کے خلاف کارروائی کی جائے گی۔</TEXT>
