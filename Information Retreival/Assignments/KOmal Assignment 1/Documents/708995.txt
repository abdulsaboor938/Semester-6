<DOCNO>708995</DOCNO>
<HL>غیرت کے نام پر ہر سال ایک ہزار خواتین قتل</HL>
<AUTHOR>روزنامہ پاکستان</AUTHOR>
<DATELINE> Pakistan 2014-05-30 17:06:36+05</DATELINE>
<TEXT>لاہور (مانیٹرنگ ڈیسک) پاکستان میں ہر سال 1000 خواتین غیرت کے نام پر قتل ہوتی ہیں۔ خواتین کے تحفظ اور حقوق کیلئے کام کرنے والی تنظیم عورت فاﺅنڈیشن کی رپورٹ میں حیرت انگیز اعدادوشمار سامنے آئے ہیں جس کے مطابق روزانہ تقریباً چار خواتین غیرت کے نام پر ماری جاتی ہیں ۔ فاﺅنڈیشن کے نمائندوں کا کہنا تھا پاکستان میں غیرت کے نام پر قتل کے حوالے سے کوئی قانون موجود نہیں۔ غیرت کے نام پر قتل کا ناسور 21 ویں صدی میں بھی پاکستان خواتین کا مقدر بن چکا ہے۔ عورت فاﺅنڈیشن نے ہائیکورٹ میں رشتہ داروں کے ہاتھوں فرزانہ اقبال کے قتل پر شدید تشویش کا اظہار کیا۔ عورت فاﺅنڈیشن نے حکومت سے اپیل کی ہے کہ اس ناسور کے خلاف قانون پر عمل درآمد کروایا اور ملزموں کو سخت سزائیں دلوائی جائیں۔</TEXT>
