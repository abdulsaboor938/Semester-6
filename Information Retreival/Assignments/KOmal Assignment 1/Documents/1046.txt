حکومت جلد تھر کے لئے خصوصی پیکج کا اعلان کرے گی: وفاقی وزیر صحت
اسلام آباد: وفاقی وزیرصحت عامرمحمود کیانی نے سندھ کے علاقے تھرکا دورہ کیا ہے. ترجمان وزارت صحت کے مطابق وفاقی وزیر صحت نے یہ دورہ وزیراعظم کی خصوصی ہدایت پر کیا. وفاقی وزیر صحت نے یہ دورہ وزیراعظم کی خصوصی ہدایت پر کیا اس موقع پر وفاقی وزیر صحت نےسول اسپتال مٹھی کا بھی دورہ کیا، اس موقع پر عامرکیانی نےسول اسپتال مٹھی میں دستیاب سہولتوں کا معائنہ کیا. اس ضمن میں وفاقی وزیرصحت عامرمحمود کیانی کا کہنا تھا کہ حکومت جلد تھر کے لئے خصوصی پیکج کا اعلان کرے گی. عامر کیانی کا کہنا تھا کہ حکومت مشکل میں تھرکےباسیوں کوتنہانہیں چھوڑے گی، تھر کے باسیوں کے لئے جلد صحت کارڈ کا اجرا کیا جائے گا. مزید پڑھیں: تھرمیں مزید دو بچے دم توڑ گئے، رواں ماہ تعداد 54 ہوگئی واضح رہے کہ تھر میں صحت کی ناکافی سہولیات اور بچوں کی بڑھتی اموات کی وجہ سے پاکستان پیپلزپارٹی کی حکومت کو شدید تنقید کا سامنا ہے. یاد رہے کہ کچھ روز قبل چیف جسٹس آف پاکستان کی جانب سے بھی دورہ تھر کا اعلان کیا گیا تھا، جس کا چیئرمین پاکستان پیپلزپارٹی کی جانب سے خیرمقدم کیا گیا ہے. comments
