پانڈا کے ننھے منے بچوں نے رینگنا سیکھ لیا
﻿﻿چین میں بڑے (جائنٹ) پانڈا کے ننھے منے بچوں نے رینگنا اور پرورش پانا شروع کردیا جن کی تصاویر و ویڈیوز سوشل میڈیا پر بے حد وائرل ہورہی ہیں۔ جنوبی چین میں واقع شہر گوانگ ژو کے بریڈنگ سینٹر میں رہنے والی پانڈا ٹنگ ٹنگ کو وینگ چنگ میں آنے والے زلزلے کے بعد یہاں منتقل کیا گیا تھا۔ اس وقت ایک ہی بچہ اس کے ساتھ تھا جو بہت ننھا سا تھا۔ گوانگ ژو میں آنے کے بعد پانڈا کے پاس ایک اور بچے کی پیدائش ہوئی اور اب دونوں بچے نہایت صحت مند ہیں اور پرورش پا رہے ہیں۔ بریڈنگ سینٹر کی جانب سے جاری کی جانے والی ویڈیو میں دیکھا جاسکتا ہے کہ دونوں پانڈا رینگنا سیکھ رہے ہیں۔ یاد رہے کہ پانڈا چین کا قومی جانور ہے اور عالمی ادارہ برائے تحفظ ماحولیات آئی یو سی این نے اس جانور کو معدومی کے خطرے کا شکار جانوروں کی فہرست میں شامل کر رکھا تھا۔ تاہم چین نے پانڈا کے تحفظ اور نسل میں اضافے کے لیے مؤثر ہنگامی اقدامات اٹھائے جس کے بعد یہ معصوم جانور اب معدومی کے خطرے سے باہر نکل آیا ہے۔ ﻿ comments
