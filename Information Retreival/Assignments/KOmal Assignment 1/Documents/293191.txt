<DOCNO>293191</DOCNO>
<HL>کلبھوشن ، احسان اللہ احسان کے انکشافات ، معاملہ عالمی سطح پر اٹھانے کا فیصلہ</HL>
<AUTHOR>روزنامہ پاکستان</AUTHOR>
<DATELINE> Pakistan 2017-04-28 03:25:58+05</DATELINE>
<TEXT>اسلام آباد ( مانیٹرنگ ڈیسک / ایجنسیاں) پاکستان نے کہا ہے کہ بھارتی جاسوس کلبھوش اور سابق ترجمان کالعدم تحریک طالبان احسان اللہ احسان کے انکشاف نے بھارتی چہرے کو بری طرح بے نقاب کر دیا ہے ،ترجمان دفتر خارجہ نفیس زکریا نے ہفتہ وار پریس بریفنگ میں کہا ہے کہ کرم ایجنسی میں دہشت گردی کے حملے کی مذمت کرتے ہوئے کہا کہ کالعدم جماعت الاحرار نے کرم ایجنسی حملے کی ذمے داری قبول کی اور سب جانتے ہیں جماعت الاحرار کہاں موجود ہے، بھارتی خفیہ ایجنسی پاکستان اور افغانستان میں موجود ہے کالعدم تحریک طالبان پاکستان کے لیڈر خالد خراسانی کے بھارت میں علاج کا انکشاف بھی کیا گیا ہے۔ بھارت پاکستان میں تخریب کاری کے لئے افغانستان کی سرزمین استعمال کرتا ہے، مدرآف آل بم حملے میں 13 ’’را‘‘ ایجنٹ بھی مارے گئے جو ان کی افغانستان میں موجودگی ظاہرکرتا ہے کلبھوشن یادیو سے متعلق پہلے ہی شواہد موجود ہیں وہ بھارتی جاسوس ہے اور دہشت گردانہ سرگرمیوں میں ملوث ہے، اس کے بیان سے پاکستان میں دیگردہشت گرد نیٹ ورک توڑنے میں مدد ملی ۔ بھارت پاکستان میں دہشت گردی میں بطور ریاست ملوث ہے جبکہ بھارت اور افغان خفیہ ایجنسیاں پاکستان میں دہشت گردانہ سرگرمیوں میں ملوث ہیں،پاکستان نے یہ معاملہ پہلے بھی اْٹھایا اور اب بھی بھارت اورافغان خفیہ ایجنسی کا معاملہ عالمی فورم پر اٹھانے کا فیصلہ کیا ہے جبکہ ہم یہ معاملہ بھارت اور افغانستان کے ساتھ بھی اٹھائیں گے، بین الاقوامی برادری کو بھی چاہئے کہ وہ کلبھوشن کے اعتراف اور احسان اللہ کے بیان کا نوٹس لے۔ تحریک طالبان پاکستان کے ترجمان احسان اللہ احسان نے اپنے آپ کو پاکستان کی افواج کے سامنے پیش کیا ہے جبکہ بھارتی جاسوس کلبھوشن یادیو پاکستان میں دہشتگرد کارروائیوں میں ملوث ہے اور اسے قونصلر تک رسائی نہ دینے کا فیصلہ میرٹ پر کیا گیا ہے ترجمان دفتر نے بھارتی تاجر سنجن جندال کی سربراہی میں تین رکنی وفد کے دورے کے بارے میں لاعلمی کا اظہار کیا ، ایک اور سوال پر ان کا کہنا تھا کہ افغانستان اپنے علاقوں اور افغان سرزمین کو پاکستان کیخلاف استعمال کررہا ہے۔پاکستان اوربھارت کے درمیان قونصلر تک رسائی کا دو ہزار آٹھ کا معاہدہ موجود ہے لیکن اس کی شق نمبر چھ میں ہے کہ سیاسی اور سکیورٹی امور کے حوالے سے فیصلہ میرٹ پرکیا جائے گا ترجمان نے کہا کہ تیرہ بھارتی شہری امریکہ کی جانب سے دہشتگردوں کی پناہ گاہوں پر حملہ میں ہلاک ہوئے جس سے صاف اندازہ لگایا جاتا ہے کہ بھارت افغان سرزمین پاکستان کے خلاف دہشتگردی میں ملوث ہے اس حوالے سے پاکستان نے عالمی برادری کے ساتھ مسئلہ اٹھا رہا ہے اور ئندہ بھی وقت آنے پر بھارت دہشتگردی کے حوالے سے مسئلہ کو اٹھاتا رہے گا ریٹائرڈ کرنل حبیب کے حوالے سے نفیس زکریا نے کہا کہ کرنل حبیب کی نیپال میں گمشدگی کے بعد سے نیپال کی حکومت کے ساتھ رابطے میں ہیں جبکہ اس حوالے سے کوئی خاص معلومات مہیا نہیں ہوسکی اور ان کی گمشدگی میں بھارتی خفیہ اداروں کے ملوث ہونے کو نظر انداز نہیں کیا جاسکتا بھارت کی جانب سے اقلیتوں خاص کر مسلمانوں کے ساتھ ناروا سلوک روا رکھا جارہا ہے ترجمان نے حال ہی میں بھارتی ریاست اتر پردیش میں عید میلاد النبی ؐ اور دیگر پندرہ عام تعطیلات پر پابندی پرتشویش کااظہار کیا اور کہا کہ مقبوضہ کشمیر میں بھارتی مظالم اور انسانی حقوق کی خلاف ورزیوں کا سلسلہ جاری رکھا ہوا ہے اور بھارتی فورسز نے کشمیری خاتون رہنما آسیہ اندرابی کو گرفتار کیا ہے اور ان کی حالت تشویشناک ہوچکی ہے سعودی عرب کی جانب سے اسلامی ممالک کے دفاعی اتحاد میں سابق آرمی چیف راحیل شریف کے بطور سربراہ نامزدگی پر تنقید پر فیصلہ پر نظر ثانی کے حوالے سے سوال کے جواب میں ترجمان نے کہا کہ پاکستان کی جانب سے پہلے بھی یقین دہانی کرائی گئی کہ یہ اتحاد نہ کسی کیخلاف ہے اور نہ ہی کسی کے حق میں ہے جنرل راحیل شریف کی تقرری کے حوالے سے وزیر دفاع مختلف اوقات پر اپنا موقف پیش کرچکے ہیں اور اس حوالے سے مزید کچھ نہیں کہا جاسکتا سپیکر قومی اسمبلی کی جانب سے ایران کے دورے سے دونوں ممالک کے تعلقات کو مزید فروغ ملے گا انہوں نے ایک اور سوال کے جواب میں کہا کہ اس ماہ کے آخر میں ارکان پارلیمنٹ کا وفد افغانستان کا دورہ کرے گا ۔ ترجمان نے کہا کہ بھارت نے مقبوضہ کشمیر میں فورسز کی جاری سنگین انسانی حقوق کی خلاف ورزیوں کو چھپانے کے لئے سوشل میڈیا پر پابندی لگادی ،یہ اقدامات مغربی اخبارات کی جانب سے اپنی شہہ سرخیوں میں مقبوضہ کشمیر میں بھارت مظالم کو اجاگر کرنے کے بعد اٹھائے گئے ہیں،بھارت کی مقبوضہ کشمیر میں جابرانہ پالیسیاں جاری ہیں،بھارتی ہندو دہشت گرد تنظیم نے مقبوضہ کشمیر کے مسلمانوں کے خلاف جنگ شروع کر دی عالمی برادری بھارت کو مقبوضہ کشمیر میں مظالم سے روکے پاکستان بین الاقوامی برادری کو افغانستان کی سر زمین پاکستان کے خلاف استعمال ہونے سے مسلسل آگاہ کر رہا ہے بھارت کی مقبوضہ کشمیر میں جابرانہ پالیسیاں جاری ہیں، مقبوضہ کشمیر میں 150 سے زائد طلبا بھارتی قابض افواج کی فائرنگ آنسو گیس شیلنگ سے زخمی ہوئے۔خواتین طلبہ کے خلاف بھی طاقت کا بے دریغ استعمال کیا گیا۔مقبوضہ کشمیر میں حریت قائدین کو گرفتار کیا گیا ۔ بھارتی ہندو دہشت گرد تنظیم نے مقبوضہ کشمیر کے مسلمانوں کے خلاف جنگ شروع کر دی ہے۔کل بھوشن تک قونصلر رسائی کا فیصلہ میرٹ پر کیا جاے گا۔ برہان مظفر وانی کی شہادت کے بعد بھی بھارت نے مقبوضہ کشمیر میں انٹرنیٹ کو بند کر دیا تھا۔یہ اقدامات مغربی اخبارات کی جانب سے اپنی شہہ سرخیوں میں مقبوضہ کشمیر میں بھارت مظالم کو اجاگر کرنے سے ہوا ۔ پاکستان کا اعلی سطح کا پارلیمانی وفد اس ماہ کے آخر میں افغانستان کادورہ کرے گا۔ابھی تک جو دہشت گرد پکڑے گئے وہ بھارت کے ریاستی سطح پر پاکستان میں دہشت گردی اور دہشت گردوں کی مالی امداد کا ثبوت ہیں۔کل بھوشن یادیو پر یہاں کے قوانین کے مطابق مقدمہ چلایا گیا۔بھارت میں بڑھتی انتہا پسندی بین الاقوامی برادری کے لئے بھی تشویش کا باعث ہیہم نے واضح طور پر کہا کہ سعودی قیادت میں مسلم اتحاد کسی ملک کے خلاف نہیں ۔ ایرانی بارڈر سیکیورٹی گارڈ کا قتل ایرانی سرزمین پر ہوا۔ہم متاثرہ خاندانوں سے دلی تعزیت کرتے ہیں اور واقعہ کی مذمت کرتے ہیں۔</TEXT>
