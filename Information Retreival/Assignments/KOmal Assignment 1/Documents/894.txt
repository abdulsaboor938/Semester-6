امام مسجد کی نشاندہی پر 37 برس بعد کعبے کا رخ ٹھیک کردیا گیا
انقرہ: ترکی کی غلط سمت پر بنائی جانے والی مسجد سوگورین کا رخِ کعبہ امام کی نشاندہی پر ٹھیک کردیا گیا۔ میڈیا رپورٹس کے مطابق ترکی کے مغربی صوبے یالوؤا کے علاقے سگورین میں سن 1981 کو تعمیر ہونے والی مسجد کا محراب (منبر) غلط بنا گیا گیا تھا جس سے خانہ کعبہ کی سمت غلط ہوئی۔ مسجد انتظامیہ کو اس بات کا احساس ہی نہیں ہوا کہ نمازی گزشتہ 37 برس سے غلط سمت میں نماز ادا کررہے ہیں، اس بات کا انکشاف گزشتہ برس تعینات ہونے والے امام عیسیٰ کایا نے کیا۔  انہوں نے انتظامیہ کو غلط سمت سے متعلق آگاہ کیا اور مقامی مفتی سے مشورہ لینے کے بعد فوری طور پر کعبے کے رخ کو درست کیا گیا۔ انتظامیہ اور امام مسجد نے مشاورت کے بعد محراب کو نہ توڑنےکا فیصلہ کیا جبکہ نمازیوں کو درست سمت سے آگاہ کرنے کےلیے قالین پر سفید رنگ سے تیر کے نشانات بنا دیے تاکہ کعبۃ اللہ کی طرف منہ کر کے نماز ادا کی جائے۔  مسجد انتظامیہ کو یہ خدشہ تھا کہ اگر نمازیوں کو اس بات کا علم ہوا تو معاملہ خراب ہوسکتا ہے البتہ امام نے غلطی سے متعلق لوگوں کو آگاہ کرتے ہوئے قرآن و احادیث کی روشنی میں مسئلہ بیان کیا جس پر نمازیوں نے انہیں بہت سراہا۔ حکام نے تصدیق کی کہ مسجد کی تعمیر کے وقت انجینئر کی غلفت اور لاپرواہی کی وجہ سے محراب بنانے میں غلطی ہوئی جس اُس نے چھپا کر رکھا۔ comments
