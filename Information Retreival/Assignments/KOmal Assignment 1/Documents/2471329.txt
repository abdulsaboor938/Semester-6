<DOCNO>2471329</DOCNO>
<HL>جامعہ حفصہ اور لال مسجد آپریشن کے خلاف (کل) جمعہ کو ملک گیر یوم احتجاج منایا جائیگا</HL>
<AUTHOR>اردو پوائنٹ</AUTHOR>
<DATELINE> Pakistan 2007-07-12 14:01:42+05</DATELINE>
<TEXT>اسلام آباد( اردوپوائنٹ تازہ ترین اخبار12جولائی 2007 ) وفاق المدارس العربیہ کی اپیل پر جامعہ حفصہ اور لال مسجد آپریشن کے خلاف (کل) جمعہ کو ملک گیر یوم احتجاج منایا جائیگا اورنماز جمعہ کے اجتماعات کے بعد ملک بھر کی مساجد سے احتجاجی ریلیا ں نکالی جائیں گی جبکہ نماز جمعہ کے اجتماعات میں لال مسجد آپریشن کے خلاف قرار دادیں منظور کی جائیں گی۔ () وفاق المدارس العربیہ کے سیکرٹری جنرل قاری محمد حنیف جالندھری کے مطابق تحفظ مدارس دینیہ کنونشن منعقد کئے جائیں گے اس ضمن میں 16جولائی لاہور 19 جولائی اسلام آباد 26 جولائی پشاور 28 جولائی مظفر آباد 02اگست کراچی اور 09اگست کو کوئٹہ میں کنونشن منعقد ہوگا ۔ انہوں نے کہا کہ جمعہ کو ہمارا تمام تر احتجاج پرامن ہوگا اور ملک بھر کے دینی مدارس کے طلباء اور زندگی کے مختلف شعبوں سے تعلق رکھنے والے اس احتجاج میں شامل ہوکر لال مسجد آپریشن کے حوالے سے حکومتی فیصلے پر اپنی نفرت کا اظہار کریں گے ۔</TEXT>
