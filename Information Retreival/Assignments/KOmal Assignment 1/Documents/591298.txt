<DOCNO>591298</DOCNO>
<HL>آج پنجاب بھر میں تاجروں کی ہڑتال ،پیپلز پارٹی اور عوامی تحریک نے حمایت کر دی</HL>
<AUTHOR>روزنامہ پاکستان</AUTHOR>
<DATELINE> Pakistan 2015-07-07 02:06:36+05</DATELINE>
<TEXT>لاہور،فیصل آباد ( وقائع نگار ،بیورورپورٹ )پنجاب بھر کے تاجر وفاقی حکو مت کی طرف سے عائد کر دہ ٹرانزیکشن فیس میں اعشاریہ چھ فیصد ٹیکس کے خلاف سراپا احتجا ج بن گئے ہیں اور آج 7جولائی کو لاہور سمیت گوجرانوالہ ، فیصل آباد ، اوکاڑہ اور دیگر شہروں میں مکمل شٹر ڈاؤ ن ہڑتال ہو گی، پیر سے صو بائی دارلحکو مت کے مختلف علاقو ں میں تاجرتنظیموں نے اس حکو متی فیصلے کو تاجروں کے خلاف ظالمانہ اقدام قرار دے کر احتجاج اور مظاہروں کا سلسلہ شروع کر دیا ہے اور انتباہ کیا ہے کہ اگر حکو مت نے ٹرانزیکشن ٹیکس واپس نہ لیا تو تاجر 10 جو لائی سے حکو متی امور سمیت بنکو ں کے تمام مالیاتی معاملات کا بھی بائیکاٹ کر دیں گے اور ملک گیر تحریک کا اعلان کرتے ہوئے ملکی معیشت کا پہیہ جام کر دیں گے ۔تفصیلات کے مطابق ایف بی آر کی جانب سے ٹیکس کو لیکشن میں اضافے کے لیے بنکوں میں رقو م کی ٹرانزیکشن پر اعشاریہ چھ فیصد ٹیکس عائد کر نے پر انجمن تاجران لاہور کے اعلان پر آج شہر بھر میں کی جانے والی ہڑتال پر تاجر تنظیمو ں نے لبیک کہتے ہوئے بھرپور حمایت کر دی ہے گزشتہ روز کار ڈیلرز فیڈریشن لاہور کا اجلاس شہزادہ سلیم خان کے زیر صدارت ہوا جس میں ڈیفنس کار ڈیلرز کے صدر سہیل اقبال ، مولانا شوکت علی روڈ کے صدر اشتیاق خان ، سمن آباد کار ڈیلرز کے صدر میاں جہانگیر ، کو ئنز روڈ کے صدر رانا نو ید ،چیئر مین چوہدری ادریس ، میاں عارف ، میاں حفیظ ،اقبال خان ۔ سجاد منج و دیگر رہنماؤں نے پریس کانفر نس کر تے ہوئے لاہور بھر میں کار مارکیٹیں بند کر نے کا اعلان کیا اور انجمن تاجران پاکستان کے صدر خالد پرویزاور لاہور کے صدر مجاہد مقصو د بٹ کو یقین دلا یا کہ حکو مت کی جانب سے عائد کردہ ٹیکس کسی صورت قبو ل نہیں، اس کی بھر پو ر مذمت کر تے ہیں ۔پریس کانفر نس کر تے ہوئے شہزادہ سلیم خان نے حکو مت کو باور کر وایا کہ اگر اس مت نے اپنا فیصلہ واپس نہ لیا تو تاجر برادری 10جو لائی سے بنکوں سے اپنی تمام تر رقوم نکالتے ہوئے بنکو ں کو دیوالیہ کر دے گی اور ان سے کسی قسم کا لین دین نہ کر ے گی جس کی ذمہ داری حکو مت کی ہوگی، دوسر ی جانب گڈز ٹرانسپور ٹ ایسو سی ایشن نے بھی ہنگامی اجلاس بلاتے ہوئے تاجر برادری کی جانب سے شٹر ڈاؤ ن ہڑتال میں بھر پور شر کت کا یقین دلاتے ہوئے لاہور بھر میں اپنے کاروبار بند کر نے کا اعلان کر دیا ہے ۔ دریں اثناء پاکستان فلور ملز ایسوسی ایشن نے حکومت کی جانب سے چوکرپر 7فیصد سیلز ٹیکس اور بینکوں سے لین دین پر اعشاریہ چھ فیصد ٹیکس عائد کئے جانے کے خلاف 11جولائی سے غیر معینہ مدت کے لئے ملک گیر ہڑتال کا اعلان کر دیا ہے اور واضح کیا ہے کہ وفاقی حکومت کے پاس تین دن کا وقت ہے کہ وہ فوری سیلز ٹیکس واپس لے ورنہ جمعہ دس جولائی کو گندم کی واشنگ بند اور ہفتے کو ملک بھر میں آٹے کی پیداوار بند کر دی جائے گی، سنٹرل باڈی کے چیئرمین عاصم رضا احمد، پنجاب کے چیئرمین میاں انجم اسحاق سندھ کے چیئرمین میاں محمودالحسن کے پی کے کے چیئرمین نعیم بٹ کے علاوہ حاجی ابراہیم لیاقت علی خان حاجی یوسف میاں ندیم ناصر چوہدری جبار اور میاں ریاض نے گزشتہ روز ہنگامی پریس کانفرنس سے خطاب کرتے ہوئے کہا کہ گندم کے چوکر پرسات فیصد سیلز ٹیکس کا نفاذ انتہائی نامناسب ہے، گندم کے چوکر کے استعمال کنندگان ڈیری اور پولٹری سیکٹر ہیں جو کہ انسانی غذائی اشیاء کی صنعت کا حصہ ہیں، انہوں نے کہا کہ دنیا بھر میں غذائی اشیاء کی صنعتیں ہر قسم کے ٹیکس سے مستثنیٰ ہیں، سیلز ٹیکس سے آٹے کی قیمتوں میں پندرہ روپے کا اضافہ بھی بنتا ہے اور یہ اضافہ کرنا ہماری مجبوری بن جائے گی انہوں نے کہا کہ حکومت نے بنکوں سے لین دین کی صورت میں اعشاریہ چھ فیصد ٹیکس کا نفاذ بھی کیا ہے جو کہ انکم ٹیکس گوشوارے جمع نہ کرانے والوں کے لیے ہے لیکن فلورملنگ انڈسٹری اس سے براہ راست متاثر ہو گی اس کی وجہ سے گزشتہ چار دنوں سے فلور ملز کا لین دین بند ہے اور ملز مالکان دباؤ کا شکا ر ہیں اس ٹیکس سے ہنڈی کے کاروبار کو بھی فروغ ملے گا اس لیے بنکوں سے لین دین پر ٹیکس کا فوری خاتمہ کیا جائے ۔ پیپلز پارٹی اور پاکستان عوامی تحریک نے آج ہونے والی تاجروں کی ہڑتال کی حمایت کا اعلان کر دیا ہے۔ پاکستان عوامی تحریک کے رہنما رحیق عباسی نے کہا کہ حکومت نے بنک ٹرانزکشن پر ٹیکس لگا کر تاجروں پر ظلم کیا ہے، پاکستان عوامی تحریک اس موقع پر تاجروں کا بھرپور ساتھ دے گی، جبکہ پیپلز پارٹی کی طرف سے بھی ہڑتال کی حمایت کا اعلان کیا گیا ہے۔ایوان صنعت و تجارت فیصل آباد‘ پاکستان یارن مرچنٹس ایسوسی ایشن‘ انجمن تاجران گول کریانہ‘ انجمن تاجران سٹی کی سپریم کونسل اسلم بھلی گروپ پاورلومز ایسوسی ایشن کونسل آف لوم آنرز اور دیگر تاجر تنظیموں کے ساتھ ساتھ مسلم لیگ ن کے رہنما محمد امین بٹ‘ جاوید ظفر‘ پاکستان تحریک انصاف کے رہنما میاں علی سرفراز‘جماعت اسلامی کے ضلعی امیر سردار ظفر حسین خاں ڈسٹرکٹ بار ایسوسی ایشن اور دیگر صنعتی تجارتی تنظیموں کے سرکردہ رہنماؤں نے ودہولڈنگ ٹیکس بنکوں سے لین دین پر 06فیصد ٹیکس کیخلاف آج مکمل شٹرڈاؤن ہڑتال کا اعلان کیا ہے چوک گھنٹہ گھر میں مشترکہ پریس کانفرنس کے دوران ممبر سپریم کونسل انجمن تاجران سٹی و صدر گول کریانہ حاجی اسلم بھلی نے کہا کہ ایف بی آر کی طرف سے بنکوں سے لین دین پر 0.6فیصد ٹیکس قطعی ظالمانہ غیر منصفانہ اور صنعتی تجارتی سرگرمیوں کو کچلنے کے مترادف ہے سات جولائی کو اس کیخلاف مکمل شٹرڈاوون ہڑتال کی جائے گی اور 11بجے کارخانہ بازار سے احتجاجی ریلی نکالی جائیگی چیمبر آف کامرس کے صدر رضوان اشرف نے کہا کہ ایک لاکھ روپے کے چیک پر 600سو روپے کی کٹوتی برآمدی سامان پر ودہولڈنگ ٹیکس میں اضافہ گروتھ پروفیکس ریٹ‘ بجلی گیس کی قیمتوں میں اضافہ در اضافہ قطعی ناقابل قبول اور ظالمانہ ٹریڈ دشمن اقدامات ہیں اگر حکومت نے انہیں واپس نہ لیا تو ہرتال اور احتجاج کے سوا کوئی چارہ کار نہیں ہے مسلم لیگ ن کے رہنما محمد امین بٹ اور جاوید ظفر نے کہا کہ آج کی مکمل ہڑتال سے ثابت ہو جائیگا کہ تاجر پوری طرح سے متحد ہیں بنک سے لین دین پر چھ فیصد اضافی ٹیکس کو مسترد کرتے ہیں انہوں نے کہا کہ ہم نے مسلم لیگ ن کو ووٹ دیکر کامیاب بنایا مگر ہماری اپنی حکومت نے ہمیں نہ صرف بے یارومددگار کر دیا بلکہ ہم پر تاجر دشمن پالیسیاں مسلط کر کے مسائل سے دوچار کر دیا ہے انہوں نے کہا کہ تاجر ٹیکس دینا چاہتے ہیں مگر غنڈہ ٹیکس نہیں دینگے امین بٹ نے کہا کہ مسلم لیگی تاجر مسلم لیگ کے پرچم اٹھا کر ان کے ڈیرے واقع کارخانہ بازار سے 11بجے احتجاجی ریلی میں شریک ہوں. 8بازاروں کا چکر لگانے کے بعد چوک گھنٹہ گھر میں احتجاجی دھرنا دیا جاویگا اور حکومت کو ٹیکس واپس لینے پر مجبور کر دینگے ڈسٹرکٹ بار ایسوسی ایشن نے ہائی کورٹ بنچ کے قیا م کیلئے اور ودہولڈنگ ٹیکس چھ فیصد ٹیکس کیخلاف احتجاجی ہڑتال کرنے کے ساتھ ساتھ تاجروں کی شٹرڈاؤن ہڑتال کی حمایت کا اعلان کیا جبکہ جماعت اسلامی کے ضلعی امیر سردار ظفر حسین خاں نے بھی تاجروں کے وفد سے ملاقات کے دوران تاجروں کی احتجاجی ہڑتال کی مکمل حمایت کا اعلان کیاپاکستان یارن مرچنٹس ایسوسی اشین کے چیئرمین اکرم پاشا نے کہا کہ آج فیصل آباد میں ہونے والی شٹر ڈوان ہڑتال کی پایما بر پور حمایت کرتی ہے اور ن لیگ کی وفاقی حکومت سے مطالبہ کر تی ہے کہ تاجروں پر ہونے والے مظالم اور جگا ٹیکس وصولی کے اقدام کو فوری ختم کیا جائے تاجر براری ایک لاکھ روپے پر چھ سو روپے بنک لین دین ہولڈنگ ٹیکس ہر گز ادا نہیں کرئے گی ہمیں ن لیگ کو ووٹ دینے کی سزا نہ دی جائے کچھ تو ہمارے جذبات کا بھرم رکھا جائے تحریک انصاف کے مرکزی رہنما میاں علی سرفراز نے کہا کہ حکومتی ریاستی بدمعاشی اور جگا ٹیکس وصولی کے خلاف پی ٹی آئی تاجر برادری کے ساتھ ہے ن لیگ کو ووٹ دینے والے تاجر اور چھوٹے دوکان دار پچھتا رہے ہیں آج کی ہڑتال کامیا ب ہو گی ایف بی آر وفا قی وزیر خزانہ اسحاق ڈار کی ایما پر تاجروں کو معاشی طورپر بد حال کرنے سے باز آ جائے تاجر ہڑتال لاہور (این این آئی) وزیراعلیٰ پنجاب محمد شہباز شریف نے بینکوں کے ذریعے رقوم کے لین دین پر عائد ٹیکس پر تاجروں کے خدشات کے حوالے سے وفاقی وزیر خزانہ اسحق ڈار سے رابطہ کیا ہے۔ وزیراعلیٰ پنجاب محمد شہباز شریف نے وفاقی وزیر خزانہ کو اس ضمن میں تاجروں کے خدشات اور تحفظات سے آگاہ کیا ۔ وفاقی وزیر خزانہ سے وزیراعلیٰ پنجاب کے ایما پر کل اسلام آباد میں تاجروں کا وفد ملاقات کرے گا۔ ملاقات میں تاجروں کے مسائل پر غور کیا جائے گا، ملاقات میں ایف بی آر کے اعلیٰ حکام بھی شریک ہوں گے۔</TEXT>
