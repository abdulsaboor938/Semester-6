<DOCNO>2284501</DOCNO>
<HL>ملالہ یوسف زئی پر حملہ: ملک بھر میں وکلاکا عدالتی امور کا بائیکاٹ</HL>
<AUTHOR>جیو اردو نیوز</AUTHOR>
<DATELINE> Pakistan 2012-10-13 20:10:00+05</DATELINE>
<TEXT>کراچی… ملالہ یوسف زئی پر حملہ کے خلاف پاکستان بار کونسل کی اپیل پر آج وکلا نے عدالتی امور کا بائیکاٹ کیا اور ملالہ سمیت زخمی ہونیوالی طالبات کے لئے دعا کی۔پاکستان بار کونسل کی اپیل پر حیدرآباد میں وکلا نے یوم مذمت منایا، سکھر کے وکیل عدالتوں میں پیش نہیں ہوئے۔ ملالہ یوسف زئی اور اُس کی ساتھیوں پر حملے کے خلاف لاڑکانہ، نواب شاہ، میرپورخاص، ٹھٹھہ، بدین، جیکب آباد اور نواب شاہ سمیت سندھ کے دیگر اضلاع میں بھی وکلا نے عدالتی کارروائیوں کا بائیکا ٹ کیا۔ وکیلوں نے ملالہ یوسف زئی کے لئے دعائیہ تقریبات بھی منعقد کیں۔ وکلابرادری نے مطالبہ کیا کہ ملالہ اور اس کی ساتھیوں پر حملہ آور ہونیوالے افراد کی فوری گرفتار ی کے لئے موثر قانونی کارروائی کی جائے۔ ادھر ڈسٹرکٹ بار بہاول پور، بہاول نگر ، ڈیرہ غازی خان اور چیچہ وطنی سمیت پنجاب کے مختلف شہروں میں بھی میں وکلا نے ملالہ یوسف زئی پر حملے کے خلاف عدالتی امور کا بائیکاٹ کیا۔</TEXT>
