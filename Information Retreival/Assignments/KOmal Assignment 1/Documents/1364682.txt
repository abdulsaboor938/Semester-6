<DOCNO>1364682</DOCNO>
<HL>ملکی ترقی و خوشحالی میں مزدوروں کا اہم کردار ہے:عرفان اتیرا</HL>
<AUTHOR>روزنامہ جنگ</AUTHOR>
<DATELINE> Pakistan 2018-05-02 05:05:00+05</DATELINE>
<TEXT>ملتان(پ ر) اخبارفروش یونین ملتان کے صدر ملک عرفان اتیرا، سماجی رہنمائوں عنایت علی قریشی، سید محمد علی رضوی، بابر وارثی، ملک محمد عمرکمبوہ نے پریس کانفرنس کرتے ہوئے کہا کہ ملکی ترقی و خوشحالی میں آج مزدوروں کا اہم کردار ہے لیکن سرمایہ دار، جاگیردار مزدوروں کا استحصال کرنے میں اپنا عملی رول ادا کر رہے ہیں محنت کش، مشقت کرنے والا اللہ کا دوست ہے حکومت وقت کو چاہئے کہ مزدور کی فلاح و بہبود کیلئے ٹھوس حکمت عملی وضع کرے اخبار فروش ہو یا فیکٹری کا مزدور سب کی صحت اور بچوں کی کفالت ہو ان معاملات میں لیبر ویلفیئر ڈیپارٹمنٹ اولڈ ایج بینفٹ کو عملی اقدامات کرتے ہوئے کام کرنا ہو گا تاکہ محنت و مزدوری کرنے والوں کو بھی حکومتی سہولیات کا فائدہ پہنچانا چاہئے پریس کانفرنس میں حکومت سے مطالبہ کیا گیا کہ وہ لیبر پالیسی پر مکمل عملدرآمدکرائے تاکہ مزدوروں سے کئے گئے وعدے پورے ہوں مزدوروں کو معاشدرے کا ا ہم شہری تصور کرتے ہوئے انہیں لیبر کارڈ جاری کئے جائیںمزدوروں کو غربت کی لکیر سے نیچے سے اوپر برابر لانے کیلئے انکے معیار زندگی کو بہتر بنانے کیلئے فوری ہنگامی اقدامات کئے جائیں الیکشن 2018ء سے پہلے بجٹ میں مزدوروں کی فلاح و بہبود کیلئے اقدامات نہیں کئے گئے بجٹ کی بحث کے دوران مزدوروں کے مسائل کو حل کرنے کے معاملات زیر بحث لا کر مزدوروں کیلئے خصوصی بجٹ کا اعلان کیا جائے پٹرول کی قیمتوں میں اضافہ فوری واپس لیا جائے مزدور کی اجرت کم ا ز کم 2,00/-ڈالر سے زائد مقرر کی جائے۔اخبار فروشان غربت کی لکیر سے نیچے زندگی بسر کر رہے ہیں انکے سماجی و معاشی رتبہ میں اضافہ کیا جائے۔</TEXT>
