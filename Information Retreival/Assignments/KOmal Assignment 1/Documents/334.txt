پاکستان کی حدود میں اسرائیلی طیارے کی اڑان، اسرائیلی صحافی اپنے ٹویٹ سے پِھر گیا
اسلام آباد: پاکستان کی حدود میں اسرائیلی طیارے کی اڑان اور پھر لینڈنگ کی خبروں پرسخت حکومتی ردِ عمل سامنے آنے پر اسرائیلی صحافی اپنے ہی ٹویٹ سے پِھر گیا۔ تفصیلات کے مطابق اسرائیلی صحافی اپنے اس بیان سے پِھر گیا ہے کہ اسرائیلی طیارے نے پاکستان میں لینڈنگ کی ہے، اس سے قبل اس نے کہا تھا کہ اسرائیلی طیارہ مبینہ طور پر اسلام آباد ایئر پورٹ پر اترا تھا۔ فلائٹ اسلام آباد کے اوپر چالیس ہزار فٹ کی بلندی سے بیس ہزار پر آئی، پتا نہیں کہ لینڈنگ ہوئی یا نہیں: صحافی اسرائیلی صحافی کہتا ہے کہ فلائٹ اسلام آباد کے اوپر چالیس ہزار فٹ کی بلندی سے بیس ہزار پر آئی، پھر طیارہ ٹریک سے غائب ہوگیا، یہ نہیں پتا کہ لینڈنگ ہوئی یا نہیں۔ خیال رہے کہ دو دن قبل اسرائیلی صحافی ایوی شارف نے سماجی رابطوں کی ویب سائٹ ٹویٹر پر پیغام میں کہا کہ ایک اسرائیلی طیارے نے تل ابیب سے اڑان بھر کر عمان میں لینڈ کیا اور پھر وہاں سے اران بھر کر اسلام آباد میں لینڈ کیا۔ یہ ٹویٹ سامنے آتے ہیں پاکستان میں اپوزیشن بھی متحرک ہوگئی، مسلم لیگ ن کے رہنما احسن اقبال نے ٹویٹ کیا کہ حکومت کو معاملے کی وضاحت کرنا ہوگی۔ احسن اقبال کے ٹویٹ پر وزیرِ اطلاعات فواد چوہدری نے کہا ’آپ جعلی فکر نہ کریں، پاکستان محفوظ ہاتھوں میں ہے۔‘ یہ بھی پڑھیں: وزیر خارجہ نے اسرائیلی طیارے کی پاکستان آمد کی خبر کو بے بنیاد قرار دے دیا دوسری طرف سول ایوی ایشن نے مبینہ اسرائیلی طیارے کی اسلام آباد آمد کی تمام افواہوں کی تردید کرتے ہوئے کہا اسرائیلی طیارے کی پاکستان آمد سے متعلق افواہوں میں صداقت نہیں۔ comments
