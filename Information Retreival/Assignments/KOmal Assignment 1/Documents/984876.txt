<DOCNO>984876</DOCNO>
<HL>انسانی اسمگلنگ کی روک تھام ، پاکستان بائیو میٹرک پاسپورٹس جاری کریگا</HL>
<AUTHOR>روزنامہ جنگ</AUTHOR>
<DATELINE> Pakistan 2016-05-20 05:05:00+05</DATELINE>
<TEXT>اسلام آباد (رائٹرز) بڑھتی ہوئی جعلسازی اور انسانی اسمگلنگ کی روک تھام کے لئےحکومت پاکستان نے 2017 سے بائیو میٹرک پاسپورٹس کے اجراء کا فیصلہ کیا ہے۔ وزیر داخلہ چوہدری نثار نے ایف آئی اے حکام سے ملاقات کے بعد منصوبے کی منظوری دیدی ہے۔ ترجمان وزارت داخلہ سرفراز حسین کا کہنا ہے کہ ہم 2017 سے بائیو میٹرک پاسپورٹس کا اجراء شروع کردیں گے۔انہوں نے کہا کہ پاکستان نے 2004 میں کمپیوٹرائزڈ پاسپورٹس کا اجراء شروع کردیا تھا تاہم اب تک پاسپورٹس پر مائیکرو چپ نہیںلگائی گئی جس میںپاسپورٹ ہولڈر کی تفصیلات ہوں گی۔ انہوں نے کہا کہ بائیو میٹرک پاسپورٹس کے اجراء سے حکام کو جعلی سفری دستاویز کو پکڑنے میںمدد ملے گی جو انسانی اسمگلرز لوگوںکو اچھی ملازمت کا جھانسا دے کر استعمال کرتے ہیں ۔ واضح رہے کہ پاکستان میںغربت اور قدر تی آفات اور امن و امان کی صورتحال کی وجہ سے کئی لوگ بہتر مستقبل کی تلاش میںبیرون ملک جانے کے خواہاںہیں اور اس مقصد کیلئے وہ جعلی دستاویز پر سفر سے بھی گریز نہیںکرتے۔ 2013 میںاسپین، یونان، ترکی اور عمان سے 66 ہزار 427 پاکستانیوںکو ڈی پورٹکیا گیا تھا۔ایف آئی اے کے ایک عہدے دار نے نام ظاہر نہ کرنے کی شرط پر بتایا کہ اس وقت پاکستان میںانسانی اسمگلنگ کے ایک ہزار سے زائد نیٹ ورکس سرگرم ہیںجن میں زیادہ تر پنجاب میںکام کررہے ہیں۔</TEXT>
