<DOCNO>2619540</DOCNO>
<HL>حیدرآباد ،زیارت اور کوئٹہ کے واقعات کے خلاف وکلاء کا عدالتوں کا بائیکاٹ</HL>
<AUTHOR>اردو پوائنٹ</AUTHOR>
<DATELINE> Pakistan 2013-06-17 20:46:33+05</DATELINE>
<TEXT>حیدرآباد (اُردو پوائنٹ اخبار تازہ ترین۔آئی این پی۔17جون۔ 2013ء) زیارت اور کوئٹہ کے واقعات کے خلاف حیدرآباد میں وکلاء نے عدالتوں کا بائیکاٹ کیا جس کے باعث مقدمات کی سماعت کے لئے آنے والے لوگوں کو مایوسی کا سامنا کرنا پڑا،تفصیلات کے مطابق ملک بھر کی طرح حیدرآباد کے وکلاء نے بھی زیارت میں قائد اعظم کی رہائش گاہ تباہ کرنے اور کوئٹہ میں طالبات کو نشانہ بنانے کے خلاف سندھ ہائی کورٹ سرکٹ بینچ حیدرآباد ، سیشن کورٹ اور ماتحت عدالتوں کا مکمل بائیکاٹ کیا جس کے باعث عدالتوں میں مقدمات کی سماعت نہ ہوسکی اور ججز بھی اپنے چیمبرز میں بیٹھے رہے، وکلاء کے بائیکاٹ کے باعث اندرون سندھ سے مقدمات کی سماعت کے لئے آنے والے لوگوں کو مایوسی کا سامنا کرنا پڑا جبکہ جیلوں سے قیدیوں کو بھی عدالتوں میں پیش نہیں کیا جاسکا۔</TEXT>
