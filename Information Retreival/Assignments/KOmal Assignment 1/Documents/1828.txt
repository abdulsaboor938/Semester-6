ہاؤسنگ اسکینڈل، سعد رفیق اور بھائی طلب، گرفتاری متوقع
لاہور: قومی احتساب بیورو نے سابق وفاقی وزیرریلوے خواجہ سعد رفیق اور اُن کے بھائی کو 16 اکتوبر کو طلب کرلیا، وزیراطلاعات پنجاب فیاض الحسن چوہان نے تصدیق کی ہے کہ دونوں افراد کا نام ای سی ایل میں شامل کردیا بعد ازاں وفاقی وزیر اطلاعات نے اس کی تردید کی۔ ذرائع کے مطابق نیب نےخواجہ سعدرفیق اور اُن کے بھائی خواجہ سلمان رفیق کوپیراگون ہاؤسنگ سوسائٹی کرپشن اسکینڈل میں طلب کیا، قومی احتساب بیورو نے ہدایت کی کہ تمام دستاویزات اور منی ٹریل لے کر آئیں۔ ذرائع کے مطابق اگر 16 اکتوبر کو سعد رفیق مطلوبہ دستاویزات فراہم نہ کرسکے تو اُن کی بھی گرفتاری کا امکان ہے۔ مزید پڑھیں: کرپشن کیس: نیب نے شہبازشریف کو گرفتار کرلیا دوسری جانب وزیراطلاعات فیاض الحسن چوہان نے اے آر وائی نیوز سے گفتگو کرتے ہوئے تصدیق کی کہ خواجہ سعد رفیق اور اُن کے بھائی کا نام ایگزیٹ کنٹرول لسٹ میں ڈال گیا اور اب وہ ملک نہیں چھوڑ سکیں گے۔  ﻿ اُن کا کہنا تھا کہ پیراگون ہاؤسنگ سوسائٹی آشیانہ اسکیم کی بینفشری ہے، فوادحسن فوادآشیانہ ہاؤسنگ اسکیم میں وعدہ معاف گواہ بن چکے اس لیے شہباز شریف کی گرفتاری عمل میں لائی گئی۔ وفاقی وزیراطلاعات کی تردید بعد ازاں وفاقی وزیر اطلاعات نے خواجہ سعد رفیق اور اُن کے بھائی کا ای سی ایل میں شامل کرنے کی تردید کرتے ہوئے کہا کہ حکومت نے فی الحال کوئی فیصلہ نہیں کیا، نیب آزاد ادارہ ہے وہ جو بھی فیصلہ کرے گا اُس پر وفاق قانون کےتحت معاونت پیش کرے گی۔ واضح رہے کہ سابق وزیر ریلوے خواجہ سعد رفیق، ان کے بھائی اور سابق صوبائی وزیر برائے صحت خواجہ سلمان رفیق کو نیب لاہور نے پیراگون ہاؤسنگ سوسائٹی اسکینڈل کیس میں پوچھ گچھ کے لیے 5 اگست کو طلب کیا تھا۔ یہ بھی پڑھیں: آشیانہ اقبال اسکینڈل: احد چیمہ اور فواد حسن فواد نے تمام ملبہ شہباز شریف پر ڈال دیا اس ضمن میں ذرائع کا کہنا ہے کہ حکم نامے میں دونوں شخصیات کو ہدایت کی گئی تھی کہ اپنے ساتھ پیراگون ہاؤسنگ سوسائٹی کا ریکارڈ لے کرآئیں۔ واضح رہے کہ سابق وزیر اعلیٰ پنجاب شہباز شریف کو صاف پانی اسکینڈل کی تحقیقات کے لیے نیب میں پیشی کے لیے آئے تھے اور انہیں آشیانہ کمپنی کیس میں کرپشن کے الزامات میں حراست میں لے لیا گیا۔ اسے بھی پڑھیں: یہ تو پہلی گرفتاری ہوئی ہے،ابھی مزید بڑی گرفتاریاں ہونےوالی ہیں، وزیراطلاعات فوادچوہدری نیب کے ترجمان کا کہنا تھا کہ شہباز شریف کی گرفتاری آشیانہ ہاؤس اسکینڈل میں غیرقانونی ٹھیکے دینے پر عمل میں آئی ہے کل انہیں عدالت میں پیش کیا جائے گا۔ comments
