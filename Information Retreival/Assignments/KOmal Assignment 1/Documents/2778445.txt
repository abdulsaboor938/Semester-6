<DOCNO>2778445</DOCNO>
<HL>سینٹرل جیل مچھ میں پھانسی کی سزا کے منتظر سولت مرزا کو کل تختہ دار پر لٹکایا جائے گا</HL>
<AUTHOR>اردو پوائنٹ</AUTHOR>
<DATELINE> Pakistan 2015-03-18 17:20:05+05</DATELINE>
<TEXT> کوئٹہ (اُردو پوائنٹ اخبار تازہ ترین۔18مارچ۔2015ء ) بلوچستان کے سینٹرل جیل مچھ میں پھانسی کی سزا کے منتظر سولت مرزا کو آج بروز جمعرات تختہ دار پر لٹکایا جائے گا تفصیلات کے مطابق سینٹرل جیل مچھ میں گزشتہ روز پھانسی کی سزا کے منتظرصولت مرزا سے ان کے رشتے داروں نے ملاقات کی ہے ملاقات کر نے والوں میں ان کی اہلیہ، بیٹا، بہن اور بھانجا شامل ہیں ایک جیل اہلکار نے بتایا کہ صولت مرزا کی پھانسی کی سزا پر عمل درآمد کے لیے تمام تیاریاں مکمل کر لی گئی ہیں اہلکار کا کہنا تھا کہ صولت مرزا کو 19 مارچ کو علی الصبح ساڑھے پانچ بجے پھانسی دی جائے گی اس سے قبل صولت مرزا کے بلیک وارنٹ کراچی میں انسداد دہشت گردی کی ایک عدالت نے جاری کیے تھے واضح رہے کہ صولت مرزا کے خلاف قتل اور اقدام قتل کے متعدد مقدمات درج تھے انھیں سنہ 1997 میں کراچی کے پولیس تھانہ گلبرگ میں ایف آئی آر نمبر 158 کے تحت درج مقدمے میں سزائے موت سنائی گئی تھی یہ مقدمہ ان کے خلاف کے ای ایس سی کے سابق سربراہ سمیت تین افرادکے قتل کے سلسلے میں درج ہوا تھاسکیورٹی وجوہات کی بنیاد انھیں گذشتہ سال اپریل میں کراچی سے بلوچستان کی مچھ جیل میں منتقل کیا گیا تھا۔ () انھیں مچھ جیل منتقل کرنے کے اقدام کے خلاف متحدہ قومی موومنٹ نے احتجاج بھی کیا تھاصولت مرزا کی پھانسی کی سزا پر عمل درآمد سے پہلے جیل کی سکیورٹی کو مزید سخت کر دیا گیا ہے صولت مرزا کی پھانسی پر عمل درآمد کے بعد سنہ 2007 کے بعد بلوچستان میں پھانسی کی یہ پہلی سزا ہو گی۔ مچھ جیل کے اہلکار نے بتایا کہ جیل میں پھانسی کی سزا پانے والے مجرموں کی کل تعداد 92ہے۔ اہلکار کا کہنا تھا کہ ان میں سے 13افراد کی رحم کی اپیلیں صدر کے پاس ہیں۔</TEXT>
