معروف ریسلر رومن رینز کینسر میں مبتلا ہوگئے
لاس اینجلس : ڈبلیو ڈبلیو ای کے سپر اسٹار رومن رینز نے خرابی صحت کے باعث اچانک اپنا ٹائٹل چھوڑ کر ریسلنگ کو خیر آباد کہہ دیا ہے۔ تفصیلات کے مطابق ڈبلیو ڈبلیو ای کے اسٹار ریسلر رومن رینز نے ایک روز قبل منعقدہ پروگرام میں لیوکیمیا نامی بیماری میں مبتلا ہونے کا انکشاف کیا جو بدنام زمانہ مرض کینسر کی ایک قسم ہے۔ ماہرین صحت کا کہنا ہے کہ لیو کیمیا نامی مرض میں متاثرہ شخص کا خون اور بون میرو متاثر ہوتا ہے۔ غیر ملکی خبر رساں ادارے کا کہنا تھا کہ ریسلنگ کے دنیا کی معروف شخصیت نے اپنے مداحوں سے گفتگو کرتے ہوئے کہا کہ ’میں گذشتہ 4 برس سے رنگ میں بطور رومن رینز جو کہا سن جھوٹ تھا‘۔ غیر ملکی میڈیا کے مطابق عالمی چیمپئن رومن رینز کا کہنا تھا کہ میری باتیں جھوٹ ہونے کی وجہ میرا اصل نام ہے جو رومن رینز نہیں بلکہ جوزف انوئے ہیں اور میں گذشتہ ایک دہائی سے مذکورہ بیماری میں مبتلا ہوں۔ یونیورسل ٹائٹل کے حامل ریسلر رومن رینز کا کہنا تھا کہ 11 برس بعد مرض دوبارہ لاحق ہوگیا ہے جس کے باعث مجھے ٹائٹل کو خیر آباد کہنا پڑے گا لیکن میں واپس آؤں گا۔ رومن رینز کا کہنا تھا کہ میں فٹبالر بننا چاہتا تھا لیکن فٹبال کیریئر ختم ہونے کی وجہ سے ریسلنگ کے رنگ میں آگیا تاہم میرے چیمپیئن بننے کا خواب میرے مداحوں نے پورا کیا۔ غیر ملکی خبر رساں ادارے کا کہنا تھا کہ رومن رینز کو الوداع کہتے ہوئے پاؤل ہیمر نے رومن کو گلے لگایا اور کہا کہ ’تم اکیلے نہیں ہو‘۔ Thank you to everyone who’s reached out…I can’t put into words what it means to me.  Your energy and positivity motivate me to get better quickly to get back in the ring, but for now I’m going to spend time with my family and focus on health.  Thank you – Joe/Roman — Roman Reigns (@WWERomanReigns) October 23, 2018  رومن رینز نےسماجی رابطے کی ویب سائٹ ٹویٹر پر ان تمام لوگوں کا شکریہ ادا کیا جنہوں نے مشکل وقت میں ان سے رابطہ کیا ہے۔ ٹویٹ میں رومن رینز کا کہنا تھا کہ ’آپ کی مثبت سوچ نے مجھے جلدی ٹھیک ہوکر واپس رنگ میں آنے کے مزید حوصلہ افزائی ہے لیکن اس وقت میں اپنی اہل خانہ کے ساتھ وقت گزارنے جارہا ہوں اور اپنی صحت پر توجہ دوں گا‘۔ comments
