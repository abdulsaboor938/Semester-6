<DOCNO>832947</DOCNO>
<HL>2 مجرموں کی سزائے موت پر عملدرآمد</HL>
<AUTHOR>Dawn News</AUTHOR>
<DATELINE> Pakistan 2015-05-20 10:43:10+05</DATELINE>
<TEXT>لاہور،کوئٹہ : پنجاب اور بلوچستان کی جیلوں میں قتل کے دو مجرموں کی سزائے موت پر عملدر آمد کیا گیا۔ پنجاب میں فیصل آباد جیل اور بلوچستان کی مچھ جیل میں دو قاتلوں کو تختہ دار پر لٹکایا گیا۔  پھانسی کا پھندا مچھ جیل میں مجرم محمدموسیٰ کو پھانسی دی گئی۔ مجرم نے 2005 میں ایک شخص کو قتل کر دیا تھا۔ سینٹرل جیل فیصل آباد میں قاتل ذوالفقار کو پھانسی دی گئی۔  پاکستان: چار مہینوں میں 100ویں پھانسی مجرم نے 2005 میں ایک ٹیکسی ڈرائیور کی جان لی تھی۔ خیال رہے کہ حکومت پاکستان نے گزشتہ سال پشاور میں آرمی پبلک اسکول پر دہشت گردوں کے حملے کے بعد ملک میں پھانسی کی سزاؤں پر لگی پابندی کو ہٹا دیا تھا۔  سزائے موت پر پابندی ختم حکومت پاکستان کی جانب سے پہلے دہشت گردی کے مقدمات میں قید سزائے موت کے مجرموں کو پھانسی دینے کا اعلان کیا گیا تھا تاہم بعد ازاں پھانسی پر عائد پابندی کو مکمل طور پر ہٹالیا گیا، جس کے بعد دہشت گردی کے ساتھ ساتھ دیگر مقدمات میں پھانسی کے منتظر مجرمان کی سزا پر عملدرآمد کیا جانے لگا۔ ایمنسٹی انٹرنیشنل کے اندازے کے مطابق پاکستان میں 8000 سے زائد افراد موت کی سزا کے منتظر ہیں جن میں سے زیادہ تر کی اپیلیں مسترد کردی گئی ہیں۔</TEXT>
