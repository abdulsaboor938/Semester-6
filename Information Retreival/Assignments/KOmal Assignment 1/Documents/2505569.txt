<DOCNO>2505569</DOCNO>
<HL>پاکستان اور ایران کے درمیان اسمگلنگ کی روک تھام اور تجارت کو فروغ دینے کے عزم کا اظہار، تہران کا بجلی کے بحران پر قابو پانے میں تعاون کا وعدہ</HL>
<AUTHOR>اردو پوائنٹ</AUTHOR>
<DATELINE> Pakistan 2008-07-22 16:02:24+06</DATELINE>
<TEXT>اسلام آباد(اُردو پوائنٹ اخبار تازہ ترین۔22جولائی۔2008ء) پاکستان اور ایران نے اسمگلنگ کی روک تھام اور تجارت کو فروغ دینے کے عزم کا اظہا ر کیا ہے ۔ ایران نے بجلی کی مد میں بھی تعاون کرنے کا وعدہ کیا ہے ۔ مشیر داخلہ رحمان ملک نے ایران کے قائم مقام وزیر داخلہ کی قیادت میں وفد سے ملاقات کی جس کے بعد صحافیوں سے گفتگو میں رحمان ملک کا کہنا تھا کہ ملاقات میں انسانی اسمگلنگ کی روک تھام اور دیگر جرائم روکنے کیلئے فوکل پوائنٹ کی نشاندہی کی گئی ہے ۔ () انھوں نے کہا کہ پاکستان میں فرقہ وارانہ فسادات پھیلانے کی کوشش کی جارہی ہے ۔ جسے استعمال کرنے کی کوشش کی جارہی ہے ۔ رحمٰن ملک کا کہنا تھا کہ فرقہ وارانہ فسادات کے بارے میں جوائنٹ کمیٹی قائم کی جائے گی۔ اس موقع پر ایران کے قائم مقام وزیر داخلہ نے کہا کہ ایران اور پاکستا ن کے دیرینہ تعلقات ہیں۔ انھوں نے امید ظاہر کی کہ انسانی اسمگلنگ کی روک تھام اور کمرشل مارکیٹ کے بارے میں بات چیت مثبت ثابت ہو گی اور اس سے دونوں ملکوں کو فائدہ ہو گا۔</TEXT>
