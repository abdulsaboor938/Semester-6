شہبازشریف پراللہ کی طرف سےعذاب آیا ہے‘ چوہدری شجاعت
گجرات : مسلم لیگ ق کے سربراہ چوہدری شجاعت حسین کا کہنا ہے کہ اللہ تعالی موجودہ حکومت کو کامیاب کرے۔ تفصیلات کے مطابق مسلم لیگ ق کے سربراہ چوہدری شجاعت حسین نے گجرات میں اپنا ووٹ کاسٹ کرنے کے بعد میڈیا سے گفتگو کرتے ہوئے کہا کہ بڑے مشکل حالات سے گزر کرحکومت بنی۔ چوہدری شجاعت حسین نے کہا کہ موجودہ حکومت کو کام کرنے کا موقع دینا چاہیے، اللہ تعالیٰ موجودہ حکومت کو کامیاب کرے۔ سابق وزیراعلیٰ پنجاب شہبازشریف سے متعلق صحافی کے سوال پر مسلم لیگ ق کے سربراہ نے کہا کہ شہبازشریف پراللہ کی طرف سے عذاب آیا ہے۔ ملک بھر میں ضمنی انتخابات کے لیے پولنگ کا آغاز واضح رہے کہ ملک میں قومی اسمبلی کی 11 اور صوبائی اسمبلی کی 24 نشتوں پر ضمنی انتخابات کے لیے پولنگ صبح 8 بجے سے شام 5 بجے تک بلا تعطل جاری رہے گی۔ ضمنی انتخابات میں قومی اور پنجاب اسمبلی کی 11 نشستوں کے ساتھ خیبرپختونخواہ اسمبلی کی 9، سندھ اور بلوچستان کی 2،2 نشستوں پرپولنگ جاری ہے اور 600 سے زائد امیدوار انتخابات میں حصہ لے رہے ہیں۔ الیکشن کمیشن کے مطابق مجموعی طور پر35 حلقوں میں 92 لاکھ 93 ہزار 74 ووٹرز اپنا حق رائے دہی استعمال کریں گے جن کے لیے 7 ہزار 489 پولنگ اسٹیشن بنائے گئے ہیں جبکہ ایک ہزار727 پولنگ اسٹیشن کو حساس قرار دیا گیا ہے۔ comments
