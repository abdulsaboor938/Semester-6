کراچی میں کچرا اٹھاتے ہیں اگلےہفتے پھربھرجاتا ہے‘ وسیم اختر
کراچی : میئر کراچی وسیم اختر کا کہنا ہے کہ سڑکوں پر قبضہ ہے، کے ایم سی کے پاس اختیارات کی کمی ہے۔ تفصیلات کے مطابق میئرکراچی وسیم اختر نے سپریم کورٹ کراچی رجسٹری کے باہرمیڈیا سے گفتگو کرتے ہوئے کہا کہ تجاوزات سے متعلق تحفظات ہیں، انتظامی امورپرچیف جسٹس کے تحفظات درست ہیں۔ وسیم اختر نے کہا کہ کراچی میں کچرا اٹھاتے ہیں اگلے ہفتے پھر بھر جاتا ہے، کچرے کو تلف کرنے، سیوریج نظام میں بہتری کی ضرورت ہے۔ میئرکراچی نے کہا کہ سڑکوں پر قبضہ ہے، کے ایم سی کے پاس اختیارات کی کمی ہے۔ انہوں نے کہا کہ پاکستان کوارٹرزخالی کرانے کے دوران پولیس کا رویہ مناسب نہیں تھا، ایسے معاملات مذاکرات سے حل ہوتے ہیں۔ وسیم اختر نے کہا کہ پاکستان کوارٹرز کے لوگوں پر یلغار کی گئی، پاکستان کوارٹرز کا معاملہ وفاقی حکومت کا ہے۔ میرے پاس مشینری نہیں شہر کا کچرا نہیں اٹھا سکتا‘ وسیم اختر یاد رہے کہ رواں سال 18 مارچ کو میئر کراچی وسیم اخترکا کہنا تھا کہ میں شہر کا کچرا نہیں اٹھا سکتا کیوں کہ میرے پاس مشینری اور دیگر آلات نہیں ہیں، کراچی کا مینڈیٹ میرے پاس جبکہ اختیارات کسی اور کے پاس ہے۔ وسیم اختر کا مزید کہنا تھا کہ سالڈویسٹ مینجمنٹ بورڈ کچرا اٹھانے کا ذمہ دار ہے میں نہیں، سربراہ واٹرکمیشن سالڈویسٹ مینجمنٹ بورڈ سے متعلق فیصلہ کریں گے۔ comments
