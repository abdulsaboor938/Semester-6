<DOCNO>2593502</DOCNO>
<HL>وزیراعظم آزادکشمیر کا پانچ فروری کویوم یکجہتی کشمیر “ جوش وجذبے قومی اتحاد واتفاق سے منانے کا اعلان ،5فروری کو آزادکشمیر قانون ساز اسمبلی کشمیر کونسل کا مشترکہ اجلاس طلب کیا جائیگا، مشترکہ اجلاس سے وزیراعظم پاکستان خطاب کریں گے، ریاست کے دونوں اطراف عام ہڑتال ہو گی، جلسے جلوس ریلیاں ،احتجاجی مظاہرے اور دھرنے دیئے جائیں گے ،سرکاری ونیم سرکاری ادارے کاروباری مراکز ،ٹرانسپورٹ بند رہے گی، کشمیری قوم بھارتی جبر واستبداد ریاستی دہشت گردی انسانی حقوق کی سنگین خلاف ورزیوں کے خلاف عالمی برادری کی توجہ مبذول کروانے کیلئے بھرپور پر امن قوت کامظاہرہ کرے گی ، پیپلز پارٹی آزادکشمیر کے میڈیا ایڈائزر شوکت جاوید میر کی میڈیا سے گفتگو</HL>
<AUTHOR>اردو پوائنٹ</AUTHOR>
<DATELINE> Pakistan 2013-01-27 16:55:57+05</DATELINE>
<TEXT>مظفرآباد(اُردو پوائنٹ اخبار تازہ ترین۔آئی این پی۔27جنوری۔2013ء) ریاست جموں وکشمیر کے وزیراعظم چوہدری عبدالمجید نے پانچ فروری ”یوم یکجہتی کشمیر “ریاست کے دونوں اطراف پاکستان کے چاروں صوبوں گلگت بلتستان سمیت دنیا بھر میں انتہائی جوش وجذبے قومی اتحاد واتفاق سے منانے کا اعلان کر دیا 5فروری کو آزادکشمیر قانون ساز اسمبلی کشمیر کونسل کا مشترکہ اجلاس طلب کیا جائیگا مشترکہ اجلاس سے وزیراعظم پاکستان راجہ پرویز اشرف خطاب کریں گے جبکہ ریاست کے دونوں اطراف عام ہڑتال ہو گی جلسے جلوس ریلیاں ،احتجاجی مظاہرے اور دھرنے دیئے جائیں گے سرکاری ونیم سرکاری ادارے کاروباری مراکز ،ٹرانسپورٹ بند رہے گی کشمیری قوم بھارتی جبر واستبداد ریاستی دہشت گردی انسانی حقوق کی سنگین خلاف ورزیوں کے خلاف عالمی برادری کی توجہ مبذول کروانے کیلئے بھرپور پر امن قوت کامظاہرہ کرے گی گزشتہ روز پانچ فروری یوم یکجہتی کشمیر کے حوالے سے وزیراعظم آزادکشمیر کی خصوصی ہدایات کے بعد قومی تقریبات کے حوالے سے میڈیا کو تفصیلات بتاتے ہوئے پاکستان پیپلز پارٹی آزادکشمیر کے میڈیا ایڈائزر شوکت جاوید میر نے کہا پانچ فروری کے روز ڈیڑھ کروڑ کشمیری عوام کو ہمالیہ کی طرح متحد ہو کر اپنے بنیادی حق حق خودارادیت کے حصول کی خاطر اقوام متحدہ کے چارٹر اور سکیورٹی کونسل کی منظور شدہ قراردادوں کے مطابق مطالبہ کریگی انہوں نے کہا کہ پاکستان اور بھارت دونوں ایٹمی قوتیں ہیں اور دونوں کے درمیان وجہ تنازعہ مسئلہ کشمیر ہے مسئلہ کشمیر حل کئے بغیر نہ تو دونوں ممالک کے درمیان تعلقات بہتر ہو سکتے ہیں اور نہ عالمی امن کیلئے کی جانے والی کوششیں بارآور ثابت ہو سکتی ہیں اس لئے لازم ہے کہ اقوام متحدہ اور بااثر ممالک دو جوہری ریاستوں کے درمیان نیوکلیئر وار کے امکانات کے خدشات کو ختم کرنے کیلئے فوری طور پر اپنا فیصلہ کن کردار ادا کرتے ہوئے مسئلہ کشمیر کا پائیدار حل تلاش کریں انہوں نے کہا کہ بھارت کی آٹھ لاکھ قابض افواج پیراملٹری ٹروپس بدنام زمانہ کالے قوانین ماورائے عدالت کشمیریوں کا قتل عام انسانی اور شہری حقوق کی سنگین خلاف ورزیاں کرفیو کا نفاذ ڈھونگ انتخابات بھارت کے سکیولر اور جمہوری دعوے پر کلنک کا ٹیکہ ہیں لہذا ایسے ممالک جن کی انسانی حقوق کے حوالے سے عالمی شہرت بھی ہے اور بھارت اور پاکستان کیساتھ ان کے تعلقات بھی مثالی ہیں اور مفادات بھی وابستہ نہ ہیں وہ انسانیت کے ناطے اور عالمی امن قائم کرنے کیلئے دونوں ممالک کے درمیان ثالثی یا میزبانی کا کردارادا کریں تاکہ ڈیڑھ ارب انسانوں کی زندگیوں پر رقص کرتی موت کو ٹالا جا سکے ایک سوال کے جواب میں انہوں نے کہاکہ آزادکشمیر میں تمام سیاسی قوتوں نے سیاسی سماجی مذہبی ،تاجر ،طلباء ،وکلاء ،صحافتی تنظیموں اور سول سوسائٹی نے مسئلہ کشمیر کے لئے ہمیشہ قومی مقدس مشن کی طرح قربانیاں دی ہیں اور پانچ فروری کا دن ایک بار پھر دنیا بھر کے ایوانوں میں اقوام متحدہ کے وعدوں اور پنڈت جواہر لال نہرو کے اعلانات کو دوبارہ باور کروائے گا انہوں نے کہا کہ کشمیریوں کایک نکاتی مطالبہ ہے کہ مقبوضہ کشمیر میں استصواب رائے کروایا جائے لیکن کمپوزٹ ڈائیلاگ اقدامات برائے بحالی اعتماد وفود کے تبادلے تجارت اور امن آشا کے سارے دعوے پر امن نہتے مظلوم کشمیریوں کیلئے گفتاً شنیداً برخاستاً کے علاوہ کچھ بھی نہیں اس لئے اب اہل کشمیر مطالبہ کرتے ہیں کہ کشمیری عوام کو پاک بھارت مذاکرات میں شامل کرنے کا ٹائم فریم دیا جائے اور دونوں اطراف کی کشمیری قیادت کو مل بیٹھنے کا آزادانہ موقع فراہم کیا جائے تاکہ کشمیری قیادت اپنے مستقبل کا لاکھوں کشمیریوں کے خون اور بے مثال جدوجہد کے مطابق فیصلہ کرنے کیلئے لائحہ عمل طے کریں انہوں نے کہا کہ حریت قیادت پر قاتلانہ حملے بلا جواز گرفتاریاں خواتین کی عصمت دریں معصوم بچوں اور شہریوں کے ساتھ سفاکانہ مظالم کے بعد اگر دنیا سمجھتی ہے کہ کشمیری خاموش ہو کر بیٹھ جائیں تو یہ سورج کو چراغ دکھانے کے مترادف ہے شوکت جاوید نے کہا کہ پاکستان پیپلز پارٹی اور مسئلہ کشمیر جسم اور روح کی مانند ہیں کیوں کہ قائد عوام شہید ذوالفقار علی بھٹو نے مسئلہ کشمیر کی بناء پر ہی پیپلز پارٹی کی بنیاد رکھی تھی اور پھر انہوں نے اقوام متحدہ سمیت پوری دنیا میں مسئلہ کشمیر اور کشمیریوں کے حق خودارادیت کیلئے جو بے باک جرأت مند وکالت کی وہ عالمی تاریخ کا حصہ ہے اسی بناء پر 27فروری 1974کو شہید ذوالفقار علی بھٹو نے حد متارکہ کے دونوں اطراف عام ہڑتال کی کال دیکر دنیا بھر میں مسئلہ کشمیر کی حساسیت کا احساس دلوایا تھا اور اسی تسلسل کو دختر مشرق محترمہ بے نظیر بھٹو نے آگے بڑھاتے ہوئے کانسا بلانکا کانفرنس مکہ ڈیکلریشن کے علاوہ کشمیریوں کو او آئی سی میں مبصر کا درجہ دلوانے کے تاریخی اقدامات کئے صدر پاکستان آصف علی زرداری کی قیادت میں قائم جمہوری حکومت نے مسئلہ کشمیر جیسے جمہوری عمل کو سفارتی محاذ کے ذریعے دنیا بھر میں اجاگر کیا اور پاک بھارت مذاکرات میں ڈیڈ لاک ختم کر کے دوبارہ مذاکرات کے میز پر لایا اور پھر خود اقوام متحدہ کی جنرل اسمبلی میں جس طرح انہوں نے عالمی برادری پر باورکروایا کہ پاکستان مسئلہ کشمیر کے اصولی موقف پر کوئی سمجھوتہ نہیں کر سکتا یہ دراصل شہید ذوالفقار علی بھٹو اور شہید محترمہ بے نظیر بھٹو کی کامیاب کشمیر پالیسی کا پیش خیمہ ہے انہوں نے کہا کہ 27دسمبر کو محترمہ بے نظیر بھٹو شہید کی برسی کے تاریخ ساز جلسہ عام کے موقع پر جواں سال چیئرمین بلاول بھٹو زرداری نے جس طرح مسئلہ کشمیر پر اپنے شہید نانا اور شہید ماں کا موقف دوہرایا اہل کشمیر اس پالیسی پر ان کے شکر گزار بھی ہیں اور اسی لئے ہمیشہ ان کے ساتھ وفا بھی نبھاتے ہیں ۔</TEXT>
