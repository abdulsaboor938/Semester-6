افغان یا بنگالی مہاجرین کوزبردستی واپس نہیں بھیج سکتے‘ وزیراعظم
اسلام آباد : وزیراعظم عمران خان کا کہنا ہے کہ بنگالی مہاجرین کے یہاں پیدا ہونے والے بچوں کو شہریت ملنی چاہیے۔ تفصیلات کے مطابق وزیراعظم عمران خان نے قومی اسمبلی کے اجلاس میں خطاب کرتے ہوئے کہا کہ مہاجرین کے بچوں کی جس ملک میں پیدائش ہوتی ہے وہاں کی شہریت ملتی ہے۔ عمران خان نے کہا کہ بنگلادیش کے مہاجرین بڑےعرصے سے پاکستان میں ہیں، انہوں نے کہا کہ میں نے جو اعلان کیا تھا وہ صرف کراچی سے متعلق تھا۔ وزیراعظم پاکستان نے کہا کہ بنگالی مہاجرین کے یہاں پیدا ہونے والے بچوں کو شہریت ملنی چاہیے، میں نےاعلان انسانیت کے ناطے کیا تھا۔ انہوں نے قومی اسمبلی میں خطاب کرتے ہوئے کہا کہ جومہاجرین یہاں آباد ہو گئے ہیں ان کے لیے قانون بنانا ہوگا، ایسے مہاجرین جن کی یہاں شادیاں ہوچکی ہیں اس کودیکھنا ہوگا۔ عمران خان نے کہا کہ مہاجرین کے یہاں پیدا ہونے والے بچوں پرتوجہ دینا ہوگی، افغان مہاجرین یا بنگالی مہاجرین کوزبردستی واپس نہیں بھیج سکتے۔ وزیراعظم عمران خان نے کہا کہ شہریت سے متعلق تجاویزدے دیں فیصلہ بعد میں کرلیں گے۔ یاد رہے کہ 16 ستمبرکو کراچی میں وزیراعظم عمران خان کا کہنا تھا ان کی حکومت افغان اور بنگلہ دیشی مہاجرین کو پاکستانی شہریت دینے کے معاملے پرغور کررہی ہے۔ comments
