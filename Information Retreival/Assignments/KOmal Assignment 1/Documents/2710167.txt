<DOCNO>2710167</DOCNO>
<HL>وکیل کے قتل کیخلاف پنجاب بار کونسل کی اپیل پر وکلاء کا عدالتی بائیکاٹ</HL>
<AUTHOR>اردو پوائنٹ</AUTHOR>
<DATELINE> Pakistan 2014-11-05 15:42:44+05</DATELINE>
<TEXT> لاہور(اُردو پوائنٹ تاز ترین اخبار۔ 5نومبر 2014ء) وکیل کے قتل کے خلاف پنجاب بار کونسل کی اپیل پر وکلاء کا عدالتی بائیکاٹ،وکلاء کے عدالتی بائیکاٹ سے ہزاروں مقدمات کی سماعت متاثر ہونے سے سائلین خوار ہو گئے۔قبر پر مٹی پانے کے تنازع پر قتل ہونے والے وکیل کے قتل کے خلاف وکلاء نے ماتحت عدالتوں کا بائیکاٹ کیا۔وکلاء لاہور کی سیشن عدالتوں،ضلع کچہری،ماڈل ٹاؤن کچہری،کینٹ کچہری اور سول عدالتوں میں پیش نہ ہوئے۔ () وکلاء کے عدالتی بائیکاٹ کے نتیجے میں عدالتوں میں لائے جانے والے ملزمان کو بھی عدالتوں میں پیش نہ کیا جا سکا۔دور دراز سے آئے سائلین وکلاء کا انتظار کرتے رہے تاہم وکلاء کے عدالتوں میں پیش نہ ہونے پر اگلی تاریخیں لے کر مایوس واپس لوٹ گئے۔عدالتی بائیکاٹ کے نتیجے میں ہزاروں مقدمات کی سماعت بھی متاثر ہوئی۔پنجاب بار کونسل کے چئیرمین ایگزیکٹو کمیٹی طاہر نصراللہ وڑائچ نے کہا ہے کہ وکیل کے قتل میں ملوث ملزمان کو گرفتتار کر کے قرار واقعی سزاء سنائی جائے۔</TEXT>
