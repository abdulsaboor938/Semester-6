<DOCNO>1660606</DOCNO>
<HL>ایف آئی اے نے رواں سال انسانی سمگلنگ میں ملوث افراد کیخلاف کارروائی کی تفصیلات جاری کر دیں</HL>
<AUTHOR>نوائے وقت</AUTHOR>
<DATELINE> Pakistan 2017-12-09 16:22:54+05</DATELINE>
<TEXT>وفاقی تحقیقاتی ادارے (ایف آئی اے ) نے سال 2017ءکے دوران مختلف ممالک سے واپس بھیجے گئے لوگوں اور انسانی سمگلنگ میں ملوث افراد کیخلاف کارروائی کی تفصیلات جاری کر دیں،1877افراد کو بیرون ملک سے وطن واپس بھیجا گیا ، انسانی سمگلنگ کے 1153کیسز رجسٹرڈ کئے ،انسانی سمگلنگ میں ملوث 647میں سے 357افراد کو گرفتار کیا ،آئی اے ٹی ایف کی رکن ایجنسیوں کے درمیان پہلے سے زیادہ رابطے کی وجہ سے گذشتہ تین برسوں کے دوران 17ہزار سے زائد مواقعوں پر انسانی سمگلنگ کو روکا گیا ہے ، مفرور ایجنٹوں کا موجودہ پتہ جاننے کیلئے ان کے ووٹ ڈالنے کے آخری مقام کے بارے میں الیکشن کمیشن آف پاکستان تک رسائی کی گئی ہے، اس خصوصی مہم کے نتیجے میں 3ہزار 4سو سے زائد ملزمان کو گرفتار کیا گیا ہےایس او پیز کے مطابق امیگریشن چیک پوسٹ پر مسافروں کی خاکہ کشی اور مناسب جانچ پڑتال کے بعد مسافروں کو نامکمل دستاویزات کی بنیاد پر اتاراجاتا ہے، جعلی دستاویزات پر مسافروں کیخلاف کارروائی کی جاتی ہے، ۔وزارت داخلہ کی دستاویزات کے مطابق وفاقی تحقیقاتی ادارے (ایف آئی اے) نے ملک میں انسانی سمگلنگ کیخلاف کارروائی کی تفصیلات جاری کرتے ہوئے کہا ہے کہ سفری کوائف کی مکمل جانچ پڑتال کرنے کے بعد چیک کاﺅنٹر قائم کئے گئے ہیں اور کاﺅنٹرز پر تجربہ کار اور بہترین اہلیت کے حامل افسران کو تعینات کیا گیا ہے جس میں مسافروں کی سفری دستاویزات کی نہایت باریک بینی سے جانچ پڑتال کی جاتی ہے ،ایف آئی اے امیگریشن افسران کی استعدادی گنجائش میں اضافے کیلئے فارن امیگریشن رابطہ افسران کی طرف سے باقاعدہ طورپر تربیتی سیشن کا اہتمام بھی کیا جاتا ہے، امیگریشن افسران جدید ٹیکنالوجی کا استعمال کر تے ہیں جن میں آن لائن ویزا ، ویر ی فیکشن لنکس کا استعمال اور انٹگریٹڈ بارڈر مینجمنٹ سسٹم (آئی بی ایم ایس ) کے تحت کام کیا جاتا ہے غیر قانونی تارکین وطن کے بارے میں تفتیش اور مقدمہ چلانے کیلئے ایف آئی اے کے پانچ ڈائریکٹوریٹس میں انسداد انسانی سمگلنگ اور پولیس سٹیشنز قائم کئے گئے ہیں ، انسانی سمگلروں کی جانب سے اختیار کئے جارہے جدید رجحانات اور نئے نئے راستوں کا پتہ چلانے کیلئے ایف آئی اے ہیڈکوآرٹرمیں تحقیق و تجزیہ مرکز (آر اے سی ) قائم کیا گیا ہے ،نگرانی کے بغیر سرحد کے ذریعے ہونیوالی انسانی سمگلنگ کی روک تھام کیلئے حکومت پاکستان نے مغربی سرحد کے ذریعے انسانی سمگلنگ کے خاتمے کیلئے اقدامات کئے ہیں ، ایران سرحد پر مختلف ایجنسیوں کی کوششوں کو مربوط کرنے کیلئے 2005 ءمیں انٹرایجنسی ٹاسک فورس (آئی اے ٹی ایف ) قائم کی تھی ،آئی اے ٹی ایف کی رکن ایجنسیوں کے درمیان پہلے سے زیادہ رابطے کی وجہ سے گذشتہ تین برسوں کے دوران 17ہزار سے زائد مواقعوں پر انسانی سمگلنگ کو روکا گیا ہے ، مفرور ایجنٹوں کا موجودہ پتہ جاننے کیلئے ان کے ووٹ ڈالنے کے آخری مقام کے بارے میں الیکشن کمیشن آف پاکستان تک رسائی کی گئی ہے، اس خصوصی مہم کے نتیجے میں 3ہزار 4سو سے زائد ملزمان کو گرفتار کیا گیا ہے ۔</TEXT>
