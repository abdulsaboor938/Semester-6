<DOCNO>380680</DOCNO>
<HL>سکول سر برا ہوں کے تبادلوں کیخلاف گرینڈ ٹیچرز الا ئنس کے شہر شہرمظاہرے</HL>
<AUTHOR>روزنامہ پاکستان</AUTHOR>
<DATELINE> Pakistan 2016-11-01 06:33:43+05</DATELINE>
<TEXT>ملتان ‘ مظفر گڑھ ‘ پیر جہانیاں ‘ خانیوال وہاڑی ( سٹاف رپورٹر ‘نمائندگان ) پنجاب کے 300 سے زائد سکولوں کے ہیڈ ماسٹرز کے دور دراز علاقوں میں تبادلوں کیخلاف اساتذہ تنظیمیں سراپا احتجاج ‘ پنجاب اسمبلی کے گھیراؤ کی دھمکی ‘ اس سلسلے میں ملتان سے سٹاف رپورٹر کے مطابق ملتان سمیت پنجاب کے 300سے زائد سکول سربراہان کے تبادلوں کے آرڈرز ختم کرانے کے لئے ملتان سمیت صوبے بھر میں گرینڈ ٹیچرز الائنس کے تحت اساتذہ تنظیموں نے اضلا ع کی سطح پر پریس کلبوں کے باہر احتجاجی مظاہرے (بقیہ نمبر13صفحہ12پر ) کئے اور ریلیاں نکالیں‘ شدید نعرے بازی کی ‘ ملتان میں چوک نواں شہر سے ریلی نکالی گئی اور پریس کلب ملتان کے باہر احتجاجی مظاہرہ کیا گیا جس میں پنجاب ٹیچرز یونین‘ ایس ای ایس ٹیچرز ایسوسی ایشن اور سینئر سٹاف سکولز ایسوسی ایشن سمیت مختلف اساتذہ تنظیموں کے سیکڑوں رہنماؤں و اساتذہ نے شرکت کی ‘ اس موقع پر خطاب کرتے ہوئے مظہر حیات دھرالہ‘ طاہر وڑائچ‘ رانا الطاف ‘اعجاز سمرا‘ ریاض آصف‘راؤ ساجد اور دیگر نے کہا کہ یہ آرڈرز موخر کرنے کی بجائے کینسل کئے جائیں‘ اساتذہ کے سکیل اپ گریڈ کئے جائیں اور دیگر مطالبات بھی منظور کئے جائیں ورنہ احتجاج کا دائرہ وسیع کر دیا جائے گا ‘ پنجاب اسمبلی کے باہر احتجاج کیا جائے گا۔ گرینڈ ٹیچرز الائنس ضلع ملتان کے زیراہتمام اساتذہ تنظیموں نے اس موقع پر اساتذہ نے ظلم کے یہ ضابطے ہم نہیں مانتے،اساتذہ کش پالیسیاں بند کرو بندکرو کے نعرے لگائے اور 14نومبر تک مطالبات تسلیم نہ کئے جانے پرڈویژنل سطح پر مظاہرے اور ماہ دسمبر میں ملتان سے لاہور پنجاب اسمبلی تک کفن پوش لانگ مارچ اور دھرنے کا اعلان کر دیا احتجاجی مظاہرے کی قیادت اساتذہ رہنما اعجاز احمد سمرا، رانا الطاف حسین ، چوہدری محمد حسین طاہر وڑائچ،رانا محمد اسلم انجم،رانا دلشاد علی نے کی جبکہ اس موقع پر محمد اشفاق انصاری ، محمد نواز سندھو،اللہ دتہ دھرالہ ، محمد کلیم ، قمر عباس شاہ ،محمود نبی ودیگر نے شرکت کی۔ مظفر گڑھ سے نامہ نگار کے مطابق پنجاب ٹیچرز یونین اورگرینڈ ٹیچرز الائنس پنجاب کے زیر اہتمام مظفرگڑھ پریس کلب کے سامنے احتجاجی دھرنا دیا پنجاب ٹیچر یونین مظفرگڑھ اور پنجاب کے راہنماؤں سید ذوالفقار علی ندیم،رانا طارق،امام دین ملک،جمشید اختر بابر،محمد اسلم بھٹہ، عبدالغفار گجرصدر ایس ای ایس، محمد سلیم گوپانگ، غلام مصطفےٰ غزلانی، ظفراقبال قریشی،رانا محمد امجد،عبدالغفار کاکڑ،شہزاد خان شیروانی،ابراہیم راشدی ، رانا منور نے خطاب کرتے ہوئے کہا کہ حکومت کی سرد مہری کی وجہ سے اساتذہ کو احتجاج پر مجبور کر دیا گیا ہے۔ پیر جہانیاں سے نمائندہ پاکستان کے مطابق پنجاب ٹیچرز یونین کے رہنماؤں نے مطالبہ کیا ہے کہ ٹیچرز اپ گریڈیشن کا فوراً اعلان کیا جائے،امتحانی نتائج اور ڈراپ آؤٹ پر بلاجواز سزاؤں کا خاتمہ کیا جائے،ایجوکیٹرز کی پے اینڈ پروٹیکشن ،ریٹائر منٹ پر گروپ انشورنس سے میچورٹی کلیم کی ادائیگی کی جائے۔ خانیوال سے نمائندہ پاکستان کے مطابق گرینڈ ٹیچرز الائنس خانیوال کے زیراہتمام پنجاب بھر کی طرح ضلع خانیوال میں بھی ڈسٹرکٹ پریس کلب کے سامنے سینکڑوں اساتذہ نے اپنے مطالبات کے حق میں احتجاجی مظاہرہ کیا اس موقع پر اساتذہ رہنماؤں نے اساتذہ سے خطاب کرتے ہوئے اس عمل کو دورایہ کہ جب تک حکومت پنجاب اساتذہ مطالبات کو منظور نہیں کرتی تعلیمی دنیا میں پائی جانے والی بے چینی ختم نہیں ہوسکتی اساتذہ رہنما راؤ محمدافضل ،راؤ غلام مطصفی نے اپنے خطاب میں کہاکہ پولیس کلریکل سٹاف اور دیگر ملازمین کی طرح اساتذہ کی اپ گریڈیشن میں لائی جائے ہیڈ ٹیچر کے غیر قانونی غیر اخلاقی تبادلہ منسوخ کئے جائیں ۔ وہاڑی سے بیورو رپورٹ ‘ نمائندہ خصوصی کے مطابق گرینڈ ٹیچر الا ئنس کی کال پر وہاڑی کے ہزاروں اساتذہ نے پریس کلب وہاڑی کے سامنے احتجاجی دھرنا دیا ، دھرنے میں پی ٹی یو ، ایس ای ایس ایجو کیٹر ایسو سی ایشن ، پی ای ٹی اے ، پا س ہیڈ ماسٹر ز ایسو سی ایشن اور ایس ایس اے کے عہدیداران اورکارکنان شریک تھے گرینڈ ٹیچر ز الا ئنس (جی ٹی اے) کے پنجاب کے چیئرمین محمد ظفر جمیل بھی خاص طور پر موجود تھے اس موقع پر خطاب کرتے ہوئے انہوں نے کہا کہ گورنمنٹ سکولز کے ٹیچر ز موجودہ دور میں تاریخی اور مثالی کارکردگی کا اظہار کررہے ہیں ہمارے نتائج ہمارے حاضری ہمارے طلبہ کی شاندار کارکردگی اس کا منہ بولتا ثبوت ہے لیکن پھر بھی آج کل گورنمنٹ سکولز کو بد ترین اضطراب ، خوف ، بے چینی ، بے یقینی کا شکار بنا یا جا رہا ہے کسی وارننگ اطلاع یا ذاتی شنوائی کے بغیر اساتذہ کو بد ترین سزاؤں سے ما یوسی کے اندھیروں کی نذر کیا جا رہا ہے سکولوں کی پرائیوٹائزیشن پورے تعلیمی نظام کو بے یقینی کے جہنم کا ایندھن بنا دیا گیا ہے۔ دھرنے سے ارشاد عزیر صدر پی ٹی یو وہاری ، نصر اللہ جوئیہ ایجوکیٹر ز ایسو سی ایشن وہاڑی، یونس وٹو ایس ای ایس وہاڑی، رفیق احمد ہیڈ ماسٹرز ایسو سی ایشن وہاری جمیل حیدر پاس وہاڑی اور اشتیاق الحق صدر ایس ایس اے یونس وٹو ارشاد نا ئچ جمیل حیدر قریشی عاصم علی نے بھی خطاب کیا اور اعلان کیا کہ ماہ نو مبر میں ہر ڈویژن میں جی ٹی اے کے مرکزی قائد ین رابطہ مہم کے سلسلہ میں جلسے کریں گے ۔</TEXT>
