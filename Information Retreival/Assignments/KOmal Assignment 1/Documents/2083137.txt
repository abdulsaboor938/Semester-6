<DOCNO>2083137</DOCNO>
<HL>حکومت بجٹ میں ملازمین کی تنخواہ پنشن میں اضافہ کرے: خورشید احمد</HL>
<AUTHOR>نوائے وقت</AUTHOR>
<DATELINE> Pakistan 2014-04-24 03:18:11+05</DATELINE>
<TEXT>لاہور (پ ر) پاکستان کا محنت کش طبقہ لاہور میں سائوتھ ایشین لیبر کانفرنس کا دلی خیر مقدم کرتے ہوئے اس امید کا اظہار کرتا ہے یہ کانفرنس خطہ میں دیرپا امن قائم کر کے انکے عوام کی تعمیر و ترقی اور خوشحالی کے مشترکہ مقصد کو تقویت دیگی۔ ان خیالات کا اظہار بختیار لیبر ہال میں پاکستان ورکرز کنفیڈریشن صوبہ پنجاب کے زیر اہتمام ٹریڈ یونین نمائندگان ور کارکنوں کی ایک نمائندہ صوبائی کانفرنس میں قرارداد کے ذریعے کیا گیا جس سے بزرگ مزدور راہنما خورشید احمد جنرل سیکرٹری، روبینہ جمیل صدر، یوسف بلوچ، چیئرمین و دیگر مزدور نمائندگان نے خطاب کیا۔ اجلاس میں مطالبہ کیا گیا کہ آمدہ بجٹ میں صنعتی و کمرشل حکومتی و خود مختار اداروں کے کارکنوں کی اجرتوں و تنخواہوں اور بڑھاپے پنشن میں مہنگائی کے مطابق اضافہ کا اعلان کرے۔</TEXT>
