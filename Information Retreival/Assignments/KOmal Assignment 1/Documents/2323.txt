معروف عراقی ماڈل تارا فریس بغداد میں قتل
بغداد: معروف عراقی ماڈل اور سوشل میڈیا سپراسٹار تارا فریس کو نامعلوم افراد نے گولیاں مار کر قتل کردیا۔ غیرملکی خبررساں ادارے کے مطابق معروف ماڈل تارا فریس کو بغداد میں قتل کیا گیا، عراقی ماڈل نے حال ہی عراق میں سب سے مقبول سوشل میڈیا اسٹار ہونے کا اعزاز اپنے نام کیا تھا۔ عراقی وزارت دفاع کے مطابق 22 سالہ ماڈل تارا فریس کو نامعلوم افراد نے قتل کیا ہے جس کی تحقیقات کی جارہی ہیں، خدشہ ظاہر کیا جارہا ہے کہ ماڈل کو داعش کے جنگجوؤں نے قتل کیا ہے۔ عراقی وزارت دفاع کا کہنا تھا کہ داعش کے جنگجو شکست کے باوجود ابھی تک کارروائیاں کررہے ہیں، اس سے قبل رواں ماہ فیشن انڈسٹری اور خواتین کے حقوق سے وابستہ ایک اور سماجی کارکن سوعد ال علی کو بھی قتل کردیا گیا تھا۔   They don’t wanna see u WIN 🤭🥀👀 A post shared by Tara Fares | تاره فارس (@its.tarafares) on Jul 20, 2018 at 4:28am PDT  واضح رہے کہ عراقی ماڈل تارا فریس کے سوشل میڈیا سائٹ انسٹاگرام پر 2 ملین سے زائد فالوورز تھے اور وہ اپنا زیادہ تر وقت ملک سے باہر گزارتی تھیں۔ سوشل میڈیا صارفین نے تارا فریس کے قتل کی مذمت کرتے ہوئے کہا ہے کہ ہوسکتا ہے کہ انہیں ان کے لائف اسٹائل کی وجہ سے قتل کیا گیا ہو، وہ مختلف کلر کے بالوں اور نت نئے ڈیزائن کے ملبوسات کے ساتھ تصاویر شیئر کرتی تھیں۔   يـم دارگم 🦋🌿🍃🌱 A post shared by Tara Fares | تاره فارس (@its.tarafares) on Jul 6, 2018 at 8:51am PDT  ایک اور صارف کا کہنا ہے کہ میرے لیے یہ بہت ہی افسردہ خبر ہے کہ ایک نوجوان ماڈل کو اس طرح قتل کردیا گیا ہے، تارا فریس زندگی سے لطف اندوز ہونے والی ماڈل تھیں۔ comments
