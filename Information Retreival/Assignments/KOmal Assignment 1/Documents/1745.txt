صارفین کی تنقید، سونم نے ٹویٹرکو خیرباد کہہ دیا
ممبئی: بالی ووڈ کی نامور اداکارہ سونم کپور نے سوشل میڈیا پر ہونے والی تنقید کے باعث کچھ وقت کے لیے ٹویٹر کی دنیا کو خیرباد کہہ دیا۔ تفصیلات کے مطابق رواں برس شادی کرنے والی بالی ووڈ اداکارہ کے اس اعلان کے بعد صارفین نے ایک نیا سوال کھڑا کردیا اور وہ یہ ہے کہ کیا سونم کپور میں برداشت کا مادہ کم ہوگیا؟۔ سماجی رابطے کی ویب سائٹ پر سونم نے اعلان کیا کہ وہ کچھ عرصے کے لیے ٹویٹر کی دنیا کو خیرباد کہہ رہی ہیں کیونکہ انہیں صارفین کی جانب سے بہت زیادہ منفی تنقید کا سامنا ہے۔ I’m going off twitter for a while. It’s just too negative. Peace and love to all ! — Sonam K Ahuja (@sonamakapoor) October 6, 2018  اداکارہ نے ٹویٹر پلیٹ فارم کو منفی کہا تو صارفین نے انہیں آڑے ہاتھوں لے لیا جب کہ کچھ مداح اُن کے اس اعلان پر بہت زیادہ حیران بھی ہوئے اور فیصلہ واپس لینے کا مطالبہ کیا۔ واضح رہے کہ کپور خاندان کی دختر رواں سال 8مئی کو معروف کاروباری شخصیت آنند آہوجا کے ساتھ رشتہ ازدواج منسلک ہوئی تھیں جس کے بعد انہوں نے کچھ روز کے لیے شوبز انڈسٹری سے دوری بھی اختیار کی۔ رواں سال جولائی میں انہوں نے سماجی رابطے کی ویب سائٹ انسٹاگرام پر صارفین کے ساتھ ایک سیشن کے دوران پاکستان آنے کی خواہش کا اظہار بھی کیا تھا، اس کے علاوہ اُن کا کہنا تھا کہ میں مسلمانوں سمیت تمام عقائد و مذاہب سے تعلق رکھنے والے لوگوں سے محبت کرتی ہوں۔ comments
