کراچی کےمختلف علاقوں میں پولیس کی کارروائیاں‘ 13 ملزمان گرفتار
کراچی : شہر قائد کے مختلف علاقوں میں پولیس نے کارروائیاں کرتے ہوئے 13 ملزمان کو گرفتار کرکے اسلحہ برآمد کرلیا۔ تفصیلات کے مطابق کراچی کےعلاقے گڈاپ میں مبینہ پولیس مقابلے کے بعد ایک ملزم کو زخمی حالت میں گرفتار کرلیا گیا، ملزم کے دوساتھی موقع سے فرار ہوگئے۔ دوسری جانب شہر قائد کے علاقے اسٹیل ٹاؤن میں پولیس نے مقابلے کے بعد ڈاکو کو زخمی حالت میں اسلحے سمیت گرفتار کرلیا۔ ایس ایس پی عرفان بہادر کے مطابق ملزم نے اسٹیل ٹاؤن میں ماں بیٹے سے سونا، نقدی اورموبائل لوٹا تھا، ملزمان کی سی سی ٹی وی فوٹیج منظرعام پر آئی تھی، ملزم دو ہزارتیرہ میں بھی گرفتارہوا تھا۔ کراچی کے علاقے مڈل کالونی میں پولیس نے بھتہ خور کو گرفتارکیا گیا ، بھتہ خور ملزم سلمان سے اسلحہ بھی برآمد ہوا۔ ادھر تیموریہ میں پولیس نے جرائم پیشہ ملزمان کے خلاف کریک ڈاؤن کے دوران دس ملزمان کو حراست میں لے لیا، گرفتار ملزمان میں چھ گٹکا فروش اور تین منشیات فروش شامل ہیں۔ کراچی میں پولیس اوررینجرزکی کارروائیاں ‘ 7 ملزمان گرفتار یاد رہے کہ گزشتہ روز شہرقائد کے مختلف علاقوں میں پولیس اور رینجرز نے کارروائیاں کرتے ہوئے 7 ملزمان کو گرفتار کرکے اسلحہ برآمد کیا تھا۔ comments
