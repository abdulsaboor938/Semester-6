شاہ رخ خان کو میں نے سپراسٹار بنایا: بھارتی سنگر کا انوکھا دعویٰ
ممبئی: ماضی کے معروف بھارتی سنگر نے دعویٰ کیا ہے کہ شاہ رخ خان کو ان کی سریلی آواز نے سپر اسٹار بنایا۔ تفصیلات کے مطابق یہ انوکھا بیان اپنے زمانے کے مشہور گلوکار ابھیجت بھٹاچاریہ کی جانب سے آیا ہے. ابھیجت کا کہنا ہے کہ جب تک وہ شاہ رخ خان کے لیے گانے گاتے رہے، وہ کنگ خان کی مسند پر فائز رہے، جب انھوں نے ان کے لیے گانا چھوڑ دیا، وہ لنگی ڈانس جیسے گانے کرنے پر مجبور ہوگئے. شاہ رخ خان کے ساتھ انڈسٹری کو متعدد مقبول نغمے دینے والے ابھیجت کا کہنا ہے کہ شاہ رخ خان نے فلم پروڈیوسر بننے کے بعد جو رویہ اختیار کیا، اس سے انھیں مایوسی ہوئی اور انھوں نے کنگ خان کے لیے گانا چھوڑ دیا.  یاد رہے کہ ماضی میں ابھیجیت کا طوطی بولتا تھا، مگر آج کل وہ انڈسٹری سے آؤٹ ہیں. عام خیال ہے کہ وہ خبروں میں رہنے کے لیے اس طرح کے پیغامات دیتے ہیں. واضح رہے کہ وہ اس ضمن میں ماضی بھی ایک متنازع بیان دے چکے ہیں. شاہ رخ خان اس وقت اپنی آنے والی فلم زیرو کی تکمیل میں مصروف ہیں، جو 23 ستمبر کو ریلیز ہوگی. comments
