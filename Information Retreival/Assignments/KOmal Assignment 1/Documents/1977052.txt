<DOCNO>1977052</DOCNO>
<HL>ودہولڈنگ ٹیکس کیخلاف تاجروں کی ہڑتال‘ لاہور سمیت کئی شہروں میں بعض کاروباری مراکز کھلے رہے</HL>
<AUTHOR>نوائے وقت</AUTHOR>
<DATELINE> Pakistan 2015-08-02 03:01:44+05</DATELINE>
<TEXT>لاہور/ اسلام آباد (کامرس رپورٹر+ خبرنگار+ سپیشل رپورٹ) ودہولڈنگ ٹیکس کیخلاف ملک کی تاجر برادری نے گزشتہ روز ہڑتال کی جس کے باعث بڑے شہروں میں کاروبار زندگی معطل رہا۔ اسلام آباد میں متعدد مارکیٹیں مکمل بند جبکہ آبپارہ مارکیٹ جزوی طور پر کھلی رہی۔ راولپنڈی، کراچی فیصل آباد، پشاور سمیت دیگر بڑے شہروں میں بھی تاجر برادری ودہولڈنگ ٹیکس کے خلاف سراپا احتجاج بن گئی اور مارکیٹیں بند رکھیں۔ انجمن تاجران پاکستان نے کہا کہ تاجروں پر جبری ٹیکس کسی صورت قابل قبول نہیں، حکومت جبری ٹیکس کا فیصلہ واپس لے ورنہ دوبارہ ہڑتال کریں گے۔ لاہور میں آل پاکستان انجمن تاجران اشرف بھٹی گروپ، نعیم میر گروپ اور قومی تاجر اتحاد کی جانب سے شٹر ڈاﺅن ہڑتال کی کال پر لاہور میں بیشتر مارکیٹیں اور بازار بند رہے۔ آل پاکستان انجمن تاجران خالد پرویز گروپ کے یکم اگست کی ہڑتال میں شامل نہ ہونے کے باعث مکمل طور پر ہڑتال نہیں ہوسکی۔ جن مارکیٹوں میں تاجروںنے مکمل ہڑتال کی ان میں اعظم کلاتھ مارکیٹ، اکبر ی منڈی، برانڈرتھ روڈ، لنڈا بازار، لوہار مارکیٹ، آٹومارکیٹ بادامی باغ، جیل روڈ ، عابد مارکیٹ، مال روڈ، انار کلی، بیڈن روڈ، ہال روڈ، شاہ عالم مارکیٹ، فیروزپور روڈ، میکلوڈ روڈ، رحمان گلیاں اور سرکلر روڈ سمیت دیگر مارکیٹیں شامل ہیں۔ جن مارکیٹوں میں ہڑتال نہیں ہوئی یا وہ جزوی طور پر کھلی رہیں ان میں اُردو بازار، گنپت روڈ، منٹگمری روڈ، شالیمار لنک روڈ، مغلپورہ، فیصل ٹاﺅن، کینٹ کی بیشتر مارکیٹیں، ملتان روڈ، اسلامپورہ، صدیق ٹریڈ سنٹر، چوبرجی آٹو مارکیٹ، ٹاﺅن شپ کی مارکیٹیں اور لبرٹی شامل ہیں۔ آل پاکستان انجمن تاجران اشرف بھٹی گروپ، نعیم میر گروپ اور قومی تاجر اتحادنے بینکوں سے لین دین کیخلاف ہڑتال کو کامیاب ہڑتال قرار دیا ہے اور کہا ہے کہ تاجروں نے ہماری کال پر مکمل شٹر ڈاﺅن کر کے حکومت کو واضح پیغام دیدیا ہے کہ وہ اس ٹیکس کو مکمل طور پر ختم کرے۔ انہوں نے کہا کہ اگر حکومت نے اس ظالمانہ ٹیکس کو ختم نہ کیا تو اسکے خلاف مشترکہ لائحہ عمل سے انتہائی اقدام اٹھانے سے بھی گریز نہیں کریں گے جبکہ آل پاکستان انجمن تاجران خالد پرویز گروپ نے ہڑتال کو جزوی قرار دیا ہے اور کہا ہے کہ حکومت نواز تاجروں نے حکومت سے پہلے معاہدے پر دستخط کئے اور اسکے بعد ملک بھر کے تاجروں کا ردعمل دیکھتے ہوئے ہڑتال کا اعلان کردیا۔ ان نام نہاد تاجر رہنماﺅں نے یکم اگست کو ہڑتال کر کے ملک کی تاجر برادری کو تقسیم کردیا ہے۔ انہوں نے کہا کہ 5 اگست کی ہڑتال ملک گیر ہڑتال ہوگی۔ فیصل آباد سے نمائندہ خصوصی کے مطابق بینکوں سے رقوم کی ٹرانزکشن پر ودہولڈنگ ٹیکس عائد کرنے کیخلاف ملک بھر کی طرح فیصل آباد میں بھی ہڑتال کی گئی۔ شہر کے 80 فیصد کاروباری مراکز بند رہے۔ آٹھ بازاروں میں مختلف مقامات پر زبردستی دکانیں بند کروانے پر مظاہرین اور دکانداروں کے درمیان لڑائی جھگڑے کے واقعات بھی پیش آئے۔ صباح نیوز کے مطابق تاجروں کے بعد ٹرانسپورٹرز نے بھی پہیہ جام کرنے کی دھمکی دے دی، ودہولڈنگ، ٹال اور سولہ فیصد سیلز ٹیکس کے خلاف لاہور کے ٹرانسپورٹرز سراپا احتجاج بن گئے، آل پاکستان ٹرانسپورٹ اونرز فیڈریشن کی جانب سے بابو صابو انٹرچینج کے قریب احتجاجی مظاہرہ کیا گیا۔ قصور سے نامہ نگار کے مطابق پنجاب کے دیگر اضلاع کی طرح ضلع قصور میں بھی ہڑتال کی گئی۔ تمام مارکیٹیں، دوکانیں، بازار، مکمل طور پر بند رہے۔ شےخوپورہ سے نامہ نگار خصوصی کے مطابق کوئی شٹر ڈاﺅن نہیں ہوا۔ شےخوپورہ کے تاجرو ں نے شٹر داﺅن اور ہڑتال کی کال کو مسترد کر دےا۔ کوٹ رادھا کشن سے نامہ نگار کے مطابق تاجروں نے احتجاج کیا۔ انجمن تاجران کے صدر شیخ شوکت علی نے خطاب میں کہا کہ حکومت نیا ٹیکس لگا کر تاجروں کو ختم کرنا چاہتی ہے۔ چونیاں سے نامہ نگار کے مطابق ودہولڈنگ ٹیکس کے خلاف چونیاں کی مارکیٹیں، بازار اور کاروباری مراکز بند رہے۔ حبیب آباد سے نامہ نگار کے مطابق تاجروں نے کہا کہ حکومت آئی ایم ایف کے ایجنڈے پر عمل نہ کرے اور ودہولڈنگ ٹیکس کو فوراً واپس نہ لیا تو آئندہ کا لائحہ عمل غیر معینہ مدت کی تاجر شٹر بند ہڑتال کی کال دیں گے۔ DHA اسٹیٹ ایجنٹس ایسوسی ایشن (رجسٹرڈ) لاہور کینٹ اور کار ڈیلرز ایسوسی ایشن اور انجمن تاجران ڈیفنس/ کینٹ بینکنگ ٹرانزیکشن پر ودہولڈنگ ٹیکس کے نفاذ کے خلاف کمل طور پر شٹر ڈاﺅن ہڑتال ہوئی۔ سینکڑوں ممبران ایسوسی ایشن مسجد چوک میں اکٹھے ہوئے اور ایسوسی ایشن کے صدر کرنل (ریٹائرڈ) محمد اکبر میاں اور جنرل سیکرٹری زاہد بن صادق کی قیادت میں مسجد چوک سے ڈیفنس چوک تک ریلی نکالی گئی۔ تاجروں نے مطالبات منظور نہ کرنے کی صورت میں کفن پوش جلوس اور علامتی خودکشیوں کا اعلان بھی کیا۔ آل پاکستان انجمن تاجران کے مرکزی جنرل سیکرٹری نعیم میر نے کہا ہے کہ کراچی سے خیبر تک شٹر ڈاﺅن کرکے تاجروں نے ظالمانہ ودہولڈنگ ٹیکس مسترد کر دیا ہے۔ ان مذاکرات کا حصہ نہیں بنیں گے جو ودہولڈنگ ٹیکس واپس لئے بغیرہوں۔ پرامن شٹر ڈاﺅن کیا۔ ایف بی آر کے دفاتر کے باہر بھوک ہڑتال، گھیراﺅ، ٹرانسپورٹ، شاہراﺅں، وی آئی پی موومنٹ کی بندش سمیت تمام آپشن کھلے ہیں۔ یہ باتیں انہوںنے گذشتہ روز لاہور پریس کلب میں پریس کانفرنس کرتے ہوئے کہیں۔ اس موقع پر دیگر تاجر رہنما چودھری محبوب سرکی، خواجہ عامر، میاں وقار،قومی تاجر اتحاد کے شیخ مشتاق، آزاد گروپ کے چیئرمین راجہ حسن اختر، میاں طارق فیروز، آغا عدنان، خلیل عبیر، صفدر بٹ، ملک ناظم، بابر اسماعیل بٹ، پرویز بیگ، علی نصرت بٹ، رضوان بٹ، ملک طاہر، رانا ادریس، عنصر بٹ، طاہر انقلابی اور بھٹی گروپ کے صدر اشرف بھٹی بھی موجود تھے۔ لاہور سے باہر قصور، ساہیوال، منڈی بہاﺅالدین، گوجرانوالہ، فیصل آباد، سیالکوٹ، میانوالی، گجرات، ڈسکہ، اوکاڑہ، پتوکی ، چیچہ وطنی، بہاﺅلپور، رحیم یار خان، ٹوبہ ٹیک سنگھ، ملتان، مظفر گڑھ، ڈیرہ غازی خان، پشاور، مردان، کوئٹہ ، زیارت، کراچی، حیدرآباد، سکھر، بدین، روہڑی، لاڑکانہ ایسے شہر ہیں جہاں تاجروں نے تاریخی شٹر ڈاﺅن کیا ہے جبکہ ملک کے چھوٹے بڑے تمام شہروں میں کامیاب ہڑتال ہوئی ہے۔ محمد اشرف بھٹی، ظہیر اے بابر، بابر محمود، میاں طارق فیروز، حاجی طاہر نوید نے ہال روڈ چوک میں پریس کانفرنس کے دوران کہا سندھ، بلوچستان، خیبر پی کے، پنجاب میں مکمل شٹر ڈاﺅن رہا۔ آل پاکستان انجمن تاجران حکومت کو ایک ہفتے کا وقت دیتی ہے کہ وہ اس ظالمانہ ٹیکس کو واپس لیں۔ اگر ایسا نہ ہوا تو پورے ملک کا نمائندہ اجلاس لاہور میں منعقد کر کے اپنے آئندہ کے لائحہ عمل کا اعلان کرینگے جو غیرمعینہ مدت کیلئے ہڑتال، ہڑتال اور ہڑتال ہو گا۔ انہوں نے کہا لاہور کی تمام چھوٹی سے چھوٹی مارکیٹیں بھی بند رہیں۔ پیپلز پارٹی کے رہنما منظور وٹو نے کہا ہے کہ پےپلز پارٹی پنجاب یکم اور 5 اگست کی تاجر برادری کی ہڑتال کی مکمل حماےت کرتے ہوئے انکے ساتھ مکمل اظہار ےکجہتی کی اعلان کرتی ہے۔ منظور وٹو نے کہا کہ ودہولڈنگ ٹےکس کا نفاذ چھوٹے تاجروں کے معاشی قتل کے مترادف ہے۔ فیصل آباد کی تاجر تنظیموں انجمن تاجران سٹی، انجمن تاجران، سٹی الائیڈ گروپ، انجمن تاجران شیرگروپ، سٹی کلاتھ بورڈ، سوترمنڈی، غلہ منڈی، سبزی منڈی کے آڑھتیوں سمیت تمام اقسام کے کاروبار سے منسلک تاجروں اور ان کی تنظیموں نے مشترکہ طور پر حکومت کے خلاف کی جانے والی ہڑتال میں حصہ لیا۔ احتجاجی کیمپ میں تاجر رہنما¶ں نے خطاب کرتے ہوئے ودہولڈنگ ٹیکس کو تاجر و تجارت کش قرار دیتے ہوئے اسے تجارت کے خلاف گھنا¶نی سازش قرار دیا اور کہا کہ اگر فی الفور ودہولڈنگ ٹیکس ختم نہ کیا گیا تو حکومت بنانے والے تاجر ہی حکومت گرا دیں گے۔ چوک گھنٹہ گھر میں تاجروں نے وفاقی وزیرخزانہ اسحاق ڈار کی علامتی قبر بنا رکھی تھی جہاں پھول پھینکتے اور دعائیں کرتے رہے۔ جڑانوالہ سے نامہ نگار کے مطابق انجمن تاجران جڑانوالہ کی ودہولڈنگ ٹیکس کیخلاف جزوی ہڑتال رہی۔ کمالیہ سے نامہ نگار کے مطابق ہڑتال کی کال پر کوئی عملدرآمد نہ ہوا، سارا دن تاجروں نے دوکانیں کھولے رکھیں۔ سیالکوٹ سے نامہ نگار کے مطابق ملک کے دیگر شہروں کی طرح سیالکوٹ میں مرکزی انجمن تاجروں کی اپیل پر ہڑتال رہی تاہم گلی محلوں میں سبزی اور دوسری چھوٹی دوکانیں اکا دکا کھلی تھیں۔ فیروزوالا سے نامہ نگار کے مطابق شاہدرہ تاجر بورڈ کے زیراہتمام ہڑتال کی گئی۔ تمام کاروباری مراکزم بند رہے۔ شاہدرہ تاجر بورڈ کے صدر میاں خلیل احمد عبیر نے کہا کہ تاجروں کی ہڑتال نے حکومت کے ظالمانہ ٹیکس کے خلاف ریفرنڈم قرار دیدیا۔ صدر آ ل پاکستان انجمن تاجران خالد پرویز اور لاہور کے صدر مجاہد مقصود بٹ نے کہا ہے کہ جن لوگوں نے آج دکانیں کھلی اور بند رکھیں۔ ہم دونوں کا شکریہ ادا کرتے ہیں۔ مکمل شٹر ڈاﺅن ہڑتال پاکستان کے تاجروں کے متفقہ فیصلے کے مطابق 5اگست کو ہوگی، حکومت کو وِدہولڈنگ ٹیکس واپس لےنے پر سنجیدہ طور پر غور کرنا چاہئے۔ اُنہوں نے کہا کہ 5اگست کی ہڑتال کی حماےت میں پنجاب گڈز ٹرانسپورٹرز، آل پاکستان گڈز ٹرانسپورٹرز ایسوسی ایشن، غلہ منڈی و سبزی منڈی کے مشترکہ اعلامیہ یہ بات ثابت کرتا ہے کہ حکومت کو وِدہولڈنگ ٹےکس فی الفور واپس لینا ہوگا بصورت دےگر تاجر راست اقدام کرنے پر مجبور ہوں گے۔ ڈسکہ سے نامہ نگار کے مطابق ودہولڈنگ ٹیکس کے خلاف مقامی تاجروں نے جزوی ہڑتال کی۔ گوجرانوالہ سے نمائندہ خصوصی کے مطابق ہڑتال کی کال پر تاجر برادری دو دھڑوں میں تقسیم رہی، چند ایک با زار بند رہے جبکہ بیشتر بازار اور دکانیں کھلی رہیں۔ کلاتھ مارکیٹ، ریل بازار، موبائل مارکیٹ، سکریپ مارکیٹ اور لوہے والا بازار، دال بازار، کپڑے کی ما رکیٹیں، سید نگری با زار سمیت دیگر مارکیٹیں اور بازار کھلے رہے اور کاروبار زندگی معمول کے مطابق چلتا رہا جبکہ حاجی پورہ، اردو بازار سمیت چند ایک بازار اور مارکیٹیں مکمل بند رہیں۔ ادھر ٹیکسٹائل ملز مالکان نے بھی ہڑتال کا اعلان کر دیا ہے۔ فیصل آباد سے نمائندہ خصوصی کے مطابق تاجروں نے ہڑتال کے اختتام کے موقع پر آئندہ کے لائحہ عمل کا اعلان کر دیا جس کے مطابق پانچ دن تک مسلسل مظاہرے کئے جائیں گے۔ 5۔ اگست کو پہیہ جام ہڑتال ہو گی پھر بھی مطالبات منظور نہ ہوئے تو سول نافرمانی کی تحریک شروع جائے گی۔ کوئٹہ سے بیورو آفس کے مطابق کوئٹہ سمیت اندرون بلوچستان میں کسی بھی علاقے میں ودہولڈنگ ٹیکس کے خلاف یکم اگست کو ہڑتال نہیں ہوئی۔ انجمن تاجران بلوچستان اور چیمبر آف کامرس نے 5اگست کو مشترکہ طور پر کوئٹہ سمیت اندرون بلوچستان میں شٹر ڈاو¿ن ہڑتال کا اعلان کیا ہے۔ ودہولڈنگ ٹیکس کے خلاف جزوی ہڑتال رہی تاہم 2 بجے کے بعد ان علاقوںمیں دکانیں اور بازار کھل گئے۔ دریں اثناءوزیر خزانہ اسحق ڈار نذے نجی ٹی وی کو انٹرویو میں کہا ہے کہ تاجروں کے ساتھ معاہدہ ہوا، چاہے ایک روپیہ بھی ٹیکس نہ دیں، ریٹرن فائل کریں۔ ہم تاجروں سے رابطے میں ہے، کچھ بنکوں نے غلط پیسے لئے وہ بنک واپس کر رہے ہیں۔ ایف بی آر کا ایک خوف ہے۔ پاکستان میں تقریباً 9 کروڑ لوگ غربت کے نیچے زندگی گزار رہے ہیں۔ تاجروں کی جائز مشکلات کا حل نکالنا چاہتے ہیں۔ تاجروں کو جو غلط فہمیاں ہیں ان کو دور کرنا چاہتے ہیں۔ ٹیکس نہ دینے والوں کو ٹیکس نیٹ میں لانا چاہتے ہیں۔ پچاس ہزار تک کی ٹرانزیکشن پر کوئی ٹیکس نہیں۔ آدھی آبادی کی اوسط آمدنی 10 ہزار ماہانہ سے کم ہے۔ ملک کی آدھی سے زیادہ آبادی انکم سپورٹ پروگرام کی مسحق ہے۔ سابق صدر پرویز مشرف کا الزام بالکل غلط ہے۔ میں چیلنج کرتا ہوں کہ کوئی ثابت کرے کہ اعداد و شمار میں گڑبڑ کی گئی، جنرل مشرف اپنا دماغ درست کریں۔ دریں اثناءوزیر خزانہ اسحاق ڈار نے ٹیکسٹائل سیکٹر کے مسائل حل کرنے کے لئے ایک اعلیٰ سطح کی کمیٹی قائم کردی ہے۔ جس میں آپٹما کے نمائندے شامل ہوں گے۔ وزارت خزانہ کے اعلامیہ کے مطابق آپٹما کے نمائندوں نے گزشتہ روز وزیر خزانہ سے ملاقات میں ٹیکسٹائل سیکٹر کو درپیش مسائل سے آگاہ کیا۔ وزیر خزانہ نے اپٹما کے نمائندوں سے کہا کہ اگر ٹیکس کلچر کو فروغ دیا جائے اور اس کی حوصلہ افزائی کی جائے تو پاکستان میں معاشی خوشحالی آجائے گی۔ ہڑتال پرایف بی آر نے تاجروں کو مذاکرات کی دعوت دے دی۔ تاجروں کے تحفظات دورکرنے کی یقین دہانی کرا دی۔ ترجمان ایف بی آر نے ایک نجی ٹی وی کو بتایا کہ تاجروں کو تحفظات ہیں تو بیٹھ کر بات کر لیں۔ چیئرمین ایف بی آر طارق باجوہ نے کہا ہے کہ حکومتی نمائندوں اور تاجروں کے نمائندوں کی ملاقات 3اگست کو ہو گی۔ ایف بی آر نے کہا ہے کہ تاجروں کی ہڑتال ملکی مفاد میں نہیں، ہڑتال سے ٹیکس نیٹ سے باہر لوگوں کو تقویت ملے گی۔ اعلامیہ کے مطابق تاجر اور کاروباری حضرات پچھلے سالوں سے ٹیکس گوشوارے اب بھی جمع کروا سکتے ہیں۔ ہفتہ کے روز سوا دو بجے ودہولڈنگ ٹیکس کے خلاف ہڑتال کے دوران متحارب تاجر تنظیموں کے درمیان جدہ مارکیٹ میں دھکم پیل‘ ہاتھا پائی اور نعرہ بازی کے نتیجے میں راجہ بازار تک کشیدگی پھیل جانے کے بعد پولیس موقع پر پہنچ گئی۔ ہڑتال</TEXT>
