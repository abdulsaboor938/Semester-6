<DOCNO>991839</DOCNO>
<HL>نو سموکنگ ڈے،دنیا بھر میں سالانہ 50لاکھ افراد تمباکو نوشی سے زندگی کی بازی ہار جاتے ہیں</HL>
<AUTHOR>روزنامہ جنگ</AUTHOR>
<DATELINE> Pakistan 2016-05-31 05:05:00+05</DATELINE>
<TEXT>کوئٹہ(اسٹاف رپورٹر)پاکستان سمیت دنیا بھر میں نو سموکنگ ڈےآج منایا جائے گا،اقوام متحدہ کے 170سے زائد ممبر ممالک میں 1987ء سے ہر سال 31مئی کو تمباکو نوشی کے خلاف عالمی دن منایا جاتا ہے تاکہ عوام کو تمباکو نوشی سے بچایا جا سکے۔ ایک رپورٹ کے مطابق پاکستان سمیت دنیا بھر میں سالانہ 40 کھرب سگریٹ پیئے جاتے ہیں جبکہ سگار ، حقہ ، پائپ کا استعمال اس کے علاوہ ہے نیز تمباکو کا دھواں جو 300 مرکبات کا آمیزہ ہے ۔دنیا بھر میں تمباکونوشی کی وجہ سے ہر سال مجموعی طور پر تقریباً 50 لاکھ افراد موت کے منہ میں چلے جاتے ہیں جن میں اکثریت کا تعلق ترقی پذیر ممالک ہے ۔ اگر تمباکونوشی کا تدارک نہ کیا گیا تو 2030ء تک یہ تعداد 80 لاکھ اموات سالانہ تک پہنچ جانے کا خدشہ ہےاس دن کو منانے کا مقصد لوگوں کو تمباکونوشی کے مضر اثرات سے آگاہ کرنا ہےعالمی ادارہ صحت کی جاری رپورٹ کے مطابق تمباکو نوشی عالمی طورپر ہر سال50لاکھ سے بھی زیادہ انسانی اموات کا باعث بنتی ہے پاکستان میں تمباکو نوشی کے استعمال سے روزانہ274لوگ ہلاک ہوجاتے ہیں جبکہ پانچ ہزار پاکستانی روانہ سگریٹ نوشی کے باعث ہسپتالوں میںداخل ہوتے ہیں ملک کے55فیصد گھرانوں میں کم از کم ایک فرد ضرور تمباکو نوش ہوتا ہے ایک اور رپورٹ میں جاری کئے گئے اعداد وشمار کے مطابق 6سے15سال کی عمر کے12سو پاکستانی بچے روزانہ تمباکو نوشی شروع کرتے ہیں جو انتہائی تشویشناک بات ہےسگریٹ نوشی18اقسام کے کینسر دل کے امراض اور فالج کا باعث بنتا ہے پھیپھڑوں کے کینسر سے ہونےوالی میں 90فیصد اموات کا باعث ہےجبکہ دیگر اقسام کے کینسر سے ہونےوالی اموات کی شرح20فیصد ہے دنیا بھر میں ہرسال دوسروں کی تمباکو نوشی کے دھوئیں کے اثرات سے چھ لاکھ افراد لقمہ اجل بن جاتے ہیں حکومت کی جانب سے عوامی مقامات پر سگریٹ نوشی سے مکمل طورپر قراردیا ہے اب پبلک وعوامی مقامات جس میں عدالتیں سرکاری دفاتر سکولز کالجز ہوٹلز ریستورانز لائبریریاں ودیگر مقامات شامل ہیں پر تمباکو نوشی کرنا قانوناََ جرم ہے جس کی خلاف ورزی کرنے والوں کو جرمانہ اور قید بھی کیاجاسکتاہے تاہم اس قانون پر عملدرآمد کرانے کی ضرورت ہے دوسری جانب دکاندار سرعام 18سال سے کم عمر بچوں کو سگریٹ فروخت کرتے ہیں عوامی حلقوں نے مطالبہ کیا کہ کم عمر بچوں پر سگریٹ فروختکرنے والوں کیخلاف سخت کاروائی عمل میں لائی جائے۔</TEXT>
