<DOCNO>2614171</DOCNO>
<HL>ایران،سزا موت کے قیدی کو نئی زندگی مل گئی،مدعیوں کی معافی سے ملزم کو تختہ دار سے بچا لیا گیا</HL>
<AUTHOR>اردو پوائنٹ</AUTHOR>
<DATELINE> Pakistan 2013-05-11 18:52:50+05</DATELINE>
<TEXT>تہران (اُردو پوائنٹ اخبار تازہ ترین۔آئی این پی۔11مئی۔2013ء) ایران میں قتل کے ایک مجرم کو معجزانہ طور پر اس وقت نئی زندگی مل گئی جب اسے پھانسی کے پھندے پر لٹکائے جانے کے فوراً بعد ہی مقتول کی فیملی نے معاف کر دیا ہے جس پر اسے بچا لیا گیا۔ () ہفتہ کو ایران کی سرکاری خبر ایجنسی کے مطابق یہ واقعہ ایران کے شہر مشہد میں پیش آیا جہاں مجرم کو تختہ دار پر لٹکایا گیا تو چند ہی لمحوں بعد اس کے رشتہ داروں کی التماس پر مقتول کے ورثاء نے مجرم کو معاف کردیا۔خبرایجنسی کی جانب سے ایک تصویر بھی جاری کی گئی ہے جس میں ایک شخص تختہ دار پر موجود مجرم کو پکڑے کھڑا ہے جس کے بعد اس کی گردن سے پھندا نکال لیا گیا۔خیال رہیکہ ایرانی قانون کے تحت مقتول کے ورثاء قاتل کو معاف کرنے کی حق رکھتے ہیں۔</TEXT>
