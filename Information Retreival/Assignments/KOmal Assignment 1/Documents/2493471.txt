<DOCNO>2493471</DOCNO>
<HL>بلوچستان میں وکلاء کا بڑی عدالتوں کی کارروائی کا مکمل اور ماتحت عدالتوں کا علامتی بائیکاٹ</HL>
<AUTHOR>اردو پوائنٹ</AUTHOR>
<DATELINE> Pakistan 2008-03-05 11:33:21+05</DATELINE>
<TEXT>کوئٹہ ( اُردو پوائنٹ اخبار تازہ ترین۔5مارچ۔2008ء) بلوچستان میں وکلاء کا بڑی عدالتوں کی کارروائی کا مکمل اور ماتحت عدالتوں کا علامتی بائیکاٹ آج بھی  ، بلوچستان ہائیکورٹ اور سبی بینچ میں وکلاء آج بھی مقدمات کی پیروی کیلئے پیش نہیں ہوئے۔ () بلوچستان بار ایسوسی ایشن کے صدرباز محمد کاکڑ ایڈووکیٹ ،بلوچستان ہائی کورٹ بار ایسوسی ایشن کے صدر ہادی شکیل احمد ایڈووکیٹ نے اس امر کا اظہار کیا کہ بلوچستان بھر کے وکلاء نو مارچ تک بڑی عدالتوں کا مکمل اور چھو ٹی عدالتوں کی کارروائیوں کا روزانہ ایک گھنٹہ علامتی بائیکاٹ جاری رکھیں گے او ر نومارچ سے ہفتہ سیاہ بھی بھر پور طریقے سے منایاجائے گا ۔ وکلاء رہنماؤں کا کہنا تھا کہ عدلیہ کی آزادی کی تحریک جلد ہی پایہ تکمیل کو پہنچنے والی ہے۔</TEXT>
