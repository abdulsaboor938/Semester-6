<DOCNO>543128</DOCNO>
<HL>ٹریول ایجنٹ اور اورسیز ایمپلائمنٹ دفاترپر چھاپوں کیخلاف ملک گیر مظاہرے</HL>
<AUTHOR>روزنامہ پاکستان</AUTHOR>
<DATELINE> Pakistan 2015-11-22 03:43:15+05</DATELINE>
<TEXT>لاہور(ڈویلپمنٹ سیل)ٹیپ کے ایف آئی اے کی طرف سے ٹریول ایجنٹ اور اورسیز ایمپلائمنٹ دفاترپر چھاپوں کے خلاف ملک گیر مظاہرے لاہور،،اسلام آباد،کراچی میں ایف آئی اے کی بلیک میلنگ کے خلاف زبردست احتجاج کیا گیا اور ٹائر جلا کر سڑکیں بلاک کر دی گئیں، ایف آئی اے کی طرف سے ٹریول ایجنٹوں کے دفاتر سے زبردستی اٹھوائے گئے پاسپورٹ واپس کرنے کا مطالبہ کیا گیا ہے وزیر داخلہ سے فوری نوٹس لینے کا بھی مطا لبہ کیا گیا ،لاہور میں پریس کلب کے باہر سینکڑوں ٹریول ایجنٹ نے ایک گھنٹہ تک سڑک بلاک رکھی اور ایف آئی اے کے خلاف زبردست احتجاجی نعرے بازی کی گئی۔ ایف آئی اے کے جبر اور تشدد کے خلاف جو کہ پچھلے چند دنوں سے ٹریول ٹریڈ پر روا رکھا گیا ہے اس کے خلاف ٹریول ایجنٹس ایسوسی ایشن آف پاکستان ہیڈ آفس کراچی اپنے پاکستان بھر میں ممبران جس میں اورسیز ایمپلائیمنٹ پروموٹرز ممبران بھی شامل ہیں ۔ حکومتِ پاکستان کے ادارے FIA کے طور طریقوں سے سخت نالاں ہے اور FIA کے حکام نے ایسوسی ایشن کے پاس کوئی اور چارہ نہیں چھوڑا سوائے اس کے کہ ہم اپنے ممبران سے کہیں کہ وہ اپنے کاروباری مراکز اور ٹریول ایجنسیوں کو بند کر کے سڑکوں پر آ جائیں اور FIA کے بلا جواز چھاپوں تشدد ایجنسیوں کے سٹاف کو حراست میں لینے ،ٹریولنگ پبلک کے سفری اور عمرہ دستاویزات بشمول پاسپورٹس اپنے قبضے میں لینے اور سفری عوام کو بے پناہ مشکلات کا سامنا ڈالنا۔جبکہ ایک ٹریول ایجنٹ عمرہ زائرین اورمذہبی مقامات پر جانے والے خواتین و حضرات کا ایک چھت کے نیچے مکمل سفر کا بندوبست کرتا ہے بشمول پاسپورٹس پر ویزہ لگوانا جس کے لیے ٹریول ایجنٹس ایسوسی ایشن آف پاکستان(ٹیپ) کے پاس غیر ملکی سفارت خانوں میں باقاعدہ اسلام آباد اور کراچی میں ڈراپ باکس مہیا کیے گئے ہیں کیونکہ یہ ایک قومی ایسوسی ایشن جو کہ حکومتِ پاکستان سے رجسٹرڈ شدہ ہے اور اس کے ممبران باقاعدہ لائیسنس یافتہ ہیں جنہوں نے بھاری مالی ضمانتوں کے عوض کاروباری لائیسنس حاصل کیے ہیں اور اپنے کاروبار میں بھاری انویسٹمنٹ کی ہوئی ہے ایسے کارپوریٹ سیکٹر کے نمائیندے کیسے کسی غیر قانونی حرکت میں ملوث ہو سکتے ہیں۔ اگر اس ٹریڈ میں کوئی کالی بھیڑ ہے تو ہم اعلان کرتے ہیں اور یقین سے کہتے ہیں کہ ایسے سب لوگوں کا FIA حکام کو مکمل پتہ ہے جبکہ قانون پسند ٹریول ایجنٹوں اور اورسیز ایمپلائیمنٹ پروموٹرز کے خلاف بلا جواز پکڑ دھکڑ کی کاروائیاں شروع کر دی ہیں۔ FIA حکام نہ تو کسی دلیل کو سننے کے لیے تیار ہیں اور نہ ہی کسی صفائی کو مانتے ہیں ۔ بیشک ہم اپنے سارے کاروباری لائیسنس اُن کے سامنے رکھ دیں جن کے لیے ہم نے بہت بڑی رقوم کی ضمانتیں اور گارنٹی حکومتِ پاکستان کو اور صوبائی محکموں کے پاس رکھوائی ہوئی ہیں۔یہاں یہ کہنا مناسب ہو گا کہ پاکستان کی ٹریول انڈسٹری حکومت کے لیے بغیر کسی کمیشن کے اربوں روپے کے سالانہ ٹیکس جمع کرتی ہے ۔اس کے علاوہ لاکھوں مرد اور خواتین کو روزگار کے مواقع مہیا کرتی ہے جبکہ FIA ایک مرکزی حکومت کا ادارہ ہوتے ہوئے ٹریول ایجنٹوں کی طرف سے کسی دلیل کو خاطر میں نہیں لاتا اور اپنی مرضی سے پکڑ دھکڑ اور لاک اپ میں بند کرنے میں پچھلے ایک ہفتے سے مصروف ہے FIA کی ان چیرہ دستیوں کے خلاف ٹریول ایجنٹس ایسوسی ایشن آف پاکستان (TAAP)کے ممبران نے پورے پاکستان میں مورخہ 21 نومبر2015 ایک بھر پور پر امن مظاہرہ اور احتجاج ریکارڈ کروایا ۔ تا کہ FIA کے حکام کو ناجائز پکڑ دھکڑ سے باز رکھا جائے۔ ٹریول ایجنٹس ایسوسی ایشن آف پاکستان (TAAP)ماضی میں بھی اور اب بھی قانون کی پاسداری میں FIA کو اپنے مکمل تعاون کا یقین دلاتی ہے۔</TEXT>
