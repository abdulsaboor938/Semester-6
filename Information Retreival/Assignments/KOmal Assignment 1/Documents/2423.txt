شارجہ: 12 سالہ بچے سے زیادتی کے الزام میں عرب شہری گرفتار
ابوظہبی : متحدہ عرب امارات میں 12 سالہ اماراتی لڑکے کے ساتھ جنسی زیادتی کرنے کے الزام میں پولیس نے عرب شہری کو گرفتار کرکے جیل منتقل کردیا۔ تفصیلات کے مطابق متحدہ عرب امارات کی ریاست شارجہ کے علاقے ابو شاگرا میں واقع ایک عمارت میں جنسی زیادتی کا واقع پیش آیا ہے۔ جس میں ایک عرب شہری نے سیڑھیوں پر بچے کو اغواء کرنے کے بعد زیادتی کا نشانہ بنانے کی کوشش کی تھی۔ شارجہ پولیس کے مطابق یونیورسٹی کے طالب علم عرب شہری نے متاثرہ بچے کو دیکھا جو اپنے دوست کے ساتھ پارک میں کھیل رہا تھا، جب وہ اپنے گھر جانے کے لیے عمارت کی سیڑھیوں پر پہنچا تو ملزم نے بچے کے ساتھ زبردستی کرنے کی کوشش کی۔ پولیس کا کہنا ہے کہ متاثرہ بچے نے اپنے بچاؤ کے لیے شور مچانا شروع کردیا تھا جس کے باعث عرب شہری نے بچے کا منہ بند کرکے دھمکی دی کہ اگر شور مچایا تو ماروں گا تاہم بچہ پھر بھی اپنا دفاع کرتا رہا اور ملزم سے بچ نکلا۔ اماراتی میڈیا کا کہنا تھا کہ واقعے کے بعد بچے کے والد نے پولیس نے جنسی زیادتی کی شکایت درج کروائی تھی، پولیس نے والد کی شکایت پر ملزم کو گرفتار کرکے مقدمہ درج کرلیا جس پر 10 اکتوبر کو سماعت ہوگی۔ مزید پڑھیں : دبئی: بچے کو ہراساں کرنے پر پاکستانی شخص جیل منتقل یاد رہے کہ چند ماہ قبل متحدہ عرب امارات کی ریاست دبئی میں ساحل سمندر پر جنسی ہراسگی کا واقعہ پیش آیا تھا، جس میں پاکستان سے تعلق رکھنے والے 27 سالہ ڈرائیور کو ایک کم عمر بچے کے ساتھ جنسی زیادتی کا نشانہ بنانے کے جرم میں عدالت نے سزا سنائی تھی۔ comments
