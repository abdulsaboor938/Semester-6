کراچی: واٹر پمپ کے قریب ٹریفک حادثہ‘ خاتون جاں بحق
کراچی : شہر قائد کے علاقے فیڈرل بی ایریا میں تیز رفتار ٹرالر کی زد میں آکر خاتون جاں بحق ہوگئی۔ تفصیلات کے مطابق کراچی کے علاقے فیڈرل بی ایریا میں واٹر پمپ کے قریب تیزرفتار ٹرالر کی زد میں آکر خاتون جان کی بازی ہار گئی۔ خاتون کی ہلاکت کے بعد علاقہ مکینوں نے شاہراہ پاکستان بلاک کردی جس سے ٹریفک کی روانہ متاثر ہوئی، پولیس اور انتظامیہ نے مظاہرین سے مذاکرات کیے۔ مظاہرین نے کامیاب مذاکرات کے بعد احتجاج ختم کیا جس کے بعد پولیس نے روڈ ٹریفک کے لیے کھول دیا۔ کراچی، آئل ٹینکرز اور وین میں تصادم، 2 افراد ہلاک یاد رہے کہ گزشتہ ہفتے شہر قائد کے علاقے گلشن حدید میں ڈیزل سے بھرے 2 ٹینکر اور وین میں تصادم ہوا تھا جس کے نتیجے میں 2 افراد جاں بحق ہوگئے تھے۔ کراچی میں ٹرک اور پک اپ میں تصادم‘ 6 افراد جاں بحق واضح رہے کہ گزشتہ برس ستمبر میں کراچی کے علاقے گلشن حدید لنک روڈ کے قریب ٹرک اور پک اپ میں تصادم کے نتیجے میں 6 افراد جاں بحق جبکہ 5 افراد زخمی ہوگئے تھے۔ comments
