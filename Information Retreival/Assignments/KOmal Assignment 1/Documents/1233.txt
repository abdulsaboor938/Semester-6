راولپنڈی میں ن لیگ کے کارکنان کا اے آر وائی نیوز کی ٹیم پر حملہ
راولپنڈی: مسلم لیگ ن کے کارکنان نے راولپنڈی میں اے آر وائی نیوز کی ٹیم پر حملہ کردیا، کارکنوں نے ڈی ایس این جی وین کے شیشے توڑ دئیے، عملے کو دھمکیاں دیں۔ تفصیلات کے مطابق راولپنڈی میں مسلم لیگ ن کے کارکنان نے اے وآر وائی نیوز کی ٹیم پر حملہ کردیا، ن لیگ کے کارکنوں نے ڈی ایس این جی کے شیشے توڑ دئیے، کارکنان نے ڈی ایس این جی عملے، رپورٹر کو گھیرے میں رکھا اور دھمکیاں بھی دیں۔ نمائندہ اے آر وائی نیوز جہانگیر اسلم کے مطابق ہم ایک پولنگ اسٹیشن پر لال حویلی کی طرف جارہے تھے کہ مری روڈ پر مسلم لیگ ن کے کارکنوں نے اپنے آفس کے باہر حملہ کیا۔  مسلم لیگ ن کے کارکنان نے 10 سے 15 منٹ تک ڈی ایس این جی ٹیم کو یرغمال بنائے رکھا، صرف دو پولیس اہلکار موجود تھے جو ن لیگ کے کارکنان کو روکنے میں ناکام رہے تاہم بعد میں مزید پولیس اہلکاروں نے آکر عملے کو بچایا۔ واضح رہے کہ ضمنی انتخابات کے سلسلے میں اے آر وائی نیوز کی ٹیم صبح سے ہی راولپنڈی کے مختلف علاقوں میں کوریج کررہی تھی۔ comments
