پاکستان کےخلاف ٹی ٹوئنٹی سیریز کے لیے آسٹریلوی اسکواڈ کا اعلان
سڈنی : کرکٹ آسٹریلیا نے پاکستان کے خلاف تین ٹی ٹوئنٹی میچز کی سیریز کے لیے ٹیم کا اعلان کردیا۔ تفصیلات کے مطابق کرکٹ آسٹریلیا نے پاکستان کے خلاف 3 ٹی ٹوئنٹی میچز کی سیریز کے لیے اسکواڈ کا اعلان کردیا، ایرون فنچ آسٹریلوی ٹی ٹوئنٹی ٹیم کی قیادت کریں گے۔ مچل مارش اور الیکس کیرے آسٹریلوی ٹیم کے نائب کپتان ہوں گے جبکہ دیگر کھلاڑیوں میں نیتھن کولڈر، نائل، آشٹن اگر، کرس لین، گلین میکسویل، ڈراسی شارٹ، بین مکڈرمٹ، بلی اسٹینلیک، اینڈریو ٹائے، مچل اسٹارک اور ایڈم زمپا شامل ہیں۔ پاک آسٹریلیا ٹی ٹوئنٹی سیریز کا آغاز 24 اکتوبر سے ابوظہبی میں ہوگا۔ پاکستان نے سہ ملکی ٹی ٹوینٹی سیریز جیت لی یاد رہے کہ رواں سال جولائی میں پاکستان نے آسٹریلیا کو تین ملکی ٹی ٹوئنٹی سیریز کے فائنل میں 6 وکٹوں سے شکست دے کر ٹرافی اپنے نام کرلی تھی۔ ہرارے اسپورٹس کلب میں کھیلے گئے میچ میں آسٹریلیا نے پہلے بیٹنگ کرتے ہوئے مقررہ اوورز میں 8 وکٹوں کے نقصان پر183 رنز بنائے تھے۔ قومی کرکٹ ٹیم نے 183 رنز کا ہدف فخز زمان کی جارحانہ بیٹنگ کی بدولت 19ویں اوور میں 4 وکٹوں کے نقصان پرحاصل کرلیا تھا۔ comments
