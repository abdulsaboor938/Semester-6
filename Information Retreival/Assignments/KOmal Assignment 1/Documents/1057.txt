معیشت میں بہتری کےلیےاہم اورمشکل فیصلےکرنا چاہتے ہیں‘ وزیراعظم
اسلام آباد : وزیراعظم عمران خان کا کہنا ہے کہ ملک کی معیشت میں استحکام لانا بڑا چیلنج ہے، معیشت میں بہتری کے لیے اہم اورمشکل فیصلے کرنا چاہتے ہیں۔ تفصیلات کے مطابق وزیراعظم عمران خان سے کونسل آف بزنس لیڈرزکے وفد نے ملاقات کی جس میں اسدعمر، عبدالرزاق داؤد، چئیر مین بی اوآئی اور گورنر اسٹیٹ بینک سمیت اعلی حکام نے شرکت کی۔ وزیراعظم سے ملاقات میں معیشت کو درپیش حالیہ چیلنجز، معیشت میں بہتری کے لیے ممکنہ اقدامات صنعت، زراعت اور آئی ٹی سیکٹر کی ترقی کے لیے بھی تجاویز پرتبادلہ خیال کیا گیا۔ اس موقع پروزیراعظم عمران خان نے کہا کہ ملک کی معیشت میں استحکام لانا بڑا چیلنج ہے، معیشت میں بہتری کے لیے اہم اور مشکل فیصلے کرنا چاہتے ہیں۔ وزیراعظم پاکستان کا کہنا تھا کہ چاہتے ہیں معیشت سے متعلق فیصلوں پراسٹیک ہولڈرزکواعتماد میں لیا جائے۔ معیشت سے متعلق فیصلوں پر کاروباری برادری سے مشاورت کریں گے‘ وزیرِ اعظم یاد رہے کہ گزشتہ روز وزیرِ اعظم عمران خان نے چیمبر آف کامرس اینڈ انڈسٹری کے وفد سے ملاقات میں کہا تھا کہ حکومت معیشت سے متعلق ہر فیصلے پر کاروباری برادری کی مشاورت کو یقینی بنائے گی۔ وزیرِ اعظم نے بزنس کمیونٹی کو یقین دہانی کرائی کہ تاجر برادری اور صنعت کاروں کو سہولت فراہم کرنا حکومت کی ترجیح ہے۔ comments
