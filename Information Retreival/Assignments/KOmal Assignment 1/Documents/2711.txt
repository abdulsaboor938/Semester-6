بھارت کواندازہ نہیں کہ ہمارا دفاع کتنا مضبوط ہے: پاکستانی سیاست دانوں کا بھارتی دھمکیوں پر ردعمل
لاہور: پاکستانی سیاست دانوں نے بھارتی آرمی چیف کی دھمکیوں کی شدید مذمت کرتے ہوئے اسے مذاکرات سے فرار قرار دے دیا. ان خیالات کا اظہار وفاقی وزیر ریلوے شیخ رشید، سینیٹر شیری رحمان اور سابق وزیر خارجہ حنا ربانی کھر نے اے آر وائی نیوز سے گفتگو کرتے ہوئے کیا. پاکستان پرپڑنے والی میلی آنکھ نکال دی جائےگی: شیخ رشید شیخ رشید کا کہنا ہے کہ بھارت کسی غلطی فہمی میں نہ رہے، جنگ ہوئی، تو مسلمانوں کی سب سےبڑی ریاست بھارت کونیست ونابود کر دے گی. انھوں نے کہا کہ پاکستان پربری نظر ڈالی، تو نہ تو بھارت میں گھاس اُگے گی، نہ ہی چڑیا چہچہائے گی، بھارت کواندازہ نہیں پاکستان کا دفاع کتنا مضبوط ہے. انھوں نے مزید کہا کہ پاکستان پرپڑنے والی میلی آنکھ نکال دی جائےگی، منتخب حکومت پاکستان کی سالمیت اور چپے چپے کا دفاع کرنا جانتی ہے. شیخ رشید نے کہا کہ پاکستان پر کسی نے حملہ کیا تو ایساجواب ملےگاجو ہمیشہ یاد رکھا جائے گا. بھارت ڈائیلاگ سے بھاگ رہا ہے: حنا ربانی کھر سابق وزیر خارجہ حنا ربانی کھر نے کہا کہ دنیا دیکھ رہی ہے بھارت ڈائیلاگ سے بھاگ کر جارحانہ رویہ اپنا رہا ہے، بھارت کے آرمی چیف کا جو دل کرتا ہے بول دیتے ہیں. حناربانی کھرنے کہا کہ پاکستان کو بھارتی آرمی چیف کے بیان کا جواب دینا چاہیے، بھارتی رویے پر پاکستان کوبھرپورطریقے سےجارحانہ مؤقف دینا چاہیے. بھارت نے غیر سنجیدگی کا مظاہرہ کیا: شیری رحمان سینیٹر شیری رحمان کا کہنا تھا کہ پاکستان نے ہمیشہ جائز رویہ رکھا ہے، بھارتی دھمکیوں سے فرق نہیں پڑتا. شیری رحمان نے کہا کہ بھارت نے غیر سنجیدگی کا مظاہرہ کیا ہے، بھارتی آرمی چیف کا بیان انتہائی غیرذمہ دارانہ ہے.  comments
