مولانا فضل الرحمان کا کردار صرف بی جمالو کا رہ گیا، علیم خان
لاہور: سینئر وزیر پنجاب عبد العلیم خان نے داتا دربار آمد اور انتظامات کا جائزہ لینے کے موقع پر گفتگو کرتے ہوئے کہا کہ مولانا فضل الرحمان کا کردار صرف بی جمالو کا رہ گیا ہے۔ صوبائی وزیرِ بلدیات نے کہا کہ چور پہلے نواز شریف اور اب آصف زرداری کی قیادت میں متحد ہو رہے ہیں، پنجاب اسمبلی میں اپوزیشن منفی کردار ادا کر رہی ہے۔ داتا دربار کے قریب اپنی جیب سے مسافر خانہ تعمیر کراؤں گا: علیم خان علیم خان کا کہنا تھا کہ احتجاج کے لیے اپوزیشن کوکھانا، پانی، کنٹینر دینے کی پیش کش کی تھی، ہمارے احتجاج کے دوران ہم پر پانی تک بند کر دیا گیا تھا۔ انھوں نے کہا کہ وزیرِ اعظم کی ہدایت پر داتا دربار کے قریب مسافر خانہ تعمیر کریں گے جسے میں اپنی جیب سے تعمیر کراؤں گا، لاہور میں تقریباً 5 مسافر خانے تعمیر کیے جائیں گے۔ سینئر وزیر نے مزید کہا کہ عمران خان لاہور کی تعمیر و ترقی میں خصوصی دل چسپی رکھتے ہیں، داتا دربار کے قریب سہولت کے لیے نیا پارکنگ سسٹم بنائیں گے۔ یہ بھی پڑھیں: فضل الرحمان کو بڑا دھچکا، نوازشریف کا آل پارٹیز کانفرنس میں شرکت سے انکار دریں اثنا پی ٹی آئی رہنماؤں نے اپوزیشن کو نشانے پر رکھ لیا۔ سینئر وزیر علیم خان کی تنقید کے علاوہ وزیرِ خارجہ شاہ محمود قریشی نے بھی اپوزیشن کو آئینہ دکھایا۔ وزیرِ خارجہ نے کہا کہ اپوزیشن کی اے پی سی کا کوئی ایجنڈا ہے نہ مقصد، آصف زرداری کی گرفتاری کا فیصلہ متعلقہ اداروں نے کرنا ہے، سندھ میں گورنر راج کی باتیں من گھڑ ت ہیں۔ comments
