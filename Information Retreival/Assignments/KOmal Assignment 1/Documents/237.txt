آصف زرداری کو مقدموں سے ڈرایا نہیں جا سکتا: مولابخش چانڈیو
کراچی: پاکستان پیپلزپارٹی کے سینئر رہنما مولا بخش چانڈیو نے کہا ہے کہ احتساب کے نام پر انتقام نے کبھی کسی حکومت کو فائدہ نہیں پہنچایا. تفصیلات کے مطابق ان خیالات کا اظہار انھوں نے میڈیا سے گفتگو کرتے ہوئے کیا. ان کا کہنا تھا کہ اس نوع کے اقدامات سے حکومت کو نقصان ہی ہوتا ہے. مولا بخش چانڈیو نے کہا کہ سیاسی انتقام نے حکومت کو کمزور، جمہوری نظام سےعوام کو مایوس کیا، یہ بند ہونا چاہیے۔ پی پی پی رہنما کا کہنا تھا کہ پیپلز پارٹی ہر دور میں سیاسی انتقام کا نشانہ بنی، سیاسی انتقام سےکبھی ڈرےنہیں، مقابلہ کر کےسرخروہوئے. مولا بخش چانڈیو نے کہا کہ آصف زرداری ودیگر قائدین کو مقدموں سے ڈرانا ممکن نہیں، ’’ بھولے‘‘ وزیر،مشیر حکومت کو مزید مشکل میں مبتلا کر رہے ہیں. مزید پڑھیں: حکومت سے این آر او کیوں مانگوں گا، مشرف سے بھی نہیں مانگا تھا، آصف زرداری یاد رہے کہ گذشتہ دنوں آصف علی زرداری نے اپنی ایک پریس کانفرنس میں واضح کیا تھا کہا کہ انھوں نے حکومت سے کوئی این آر او نہیں مانگا، انھوں نے مشرف سے بھی یہ مطالبہ نہیں کیا تھا. سابق صدر کا کہنا تھا کہ مسئلہ ان سے ہے، مگر ان کے دوستوں کو گرفتار کیا جارہا ہے. اس معاملے کا تعلق اٹھارویں ترمیم سے ہے. comments
