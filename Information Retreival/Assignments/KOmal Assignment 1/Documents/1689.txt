ناشتے میں یہ لذیذ آملیٹ سینڈوچ آپ کا دن خوشگوار بنا دے گا
﻿﻿آملیٹ ناشتے میں کھائی جانے والی نہایت عام شے ہے لہٰذا روزانہ ایک ہی آملیٹ کھا کر اکتاہٹ محسوس ہونے سے پہلے آملیٹ میں کچھ تبدیلی لائیں۔ آج ہم آپ کو ایسے ہی ایک منفرد اور ذائقہ دار آملیٹ بنانے کا طریقہ بتانے جارہے ہیں۔ ڈبل روٹی: 4 عدد انڈے: 2 عدد چکن: ایک پاؤ چھوٹے چھوٹے ٹکڑوں میں کاٹ لیں شملہ مرچ: آدھی پیاز: 1 عدد مکھن: تلنے کے لیے موزریلا چیز: حسب ضرورت نمک: حسب ضرورت کالی مرچ: حسب ضرورت سب سے پہلے ڈبل روٹی کے پیسز لیں اور انہیں اس طرح کاٹیں کہ ان کے کنارے ٹوٹے بغیر علیحدہ ہوجائیں۔  اب چکن کے پیسز، شملہ مرچ اور پیاز کو کاٹ کر چھوٹے چھوٹے ٹکڑے کرلیں۔ فرائی پین میں مکھن گرم کریں اور تمام اشیا اس میں ڈال دیں۔ اب اسے فرائی میں ہی دو چوکور ٹکڑوں میں تقسیم کریں اور ان کے اوپر ڈبل روٹی کا کھوکھلا ٹکڑا رکھ دیں۔ انڈے میں نمک اور کالی مرچ ڈالیں اور اسے پھینٹیں۔ یہ آمیزہ فرائی پین میں ڈبل روٹی کے اندر ڈالیں اور موزریلا چیز چھڑکیں۔ اوپر سے ڈبل روٹی کا دوسرا کٹا ہوا ٹکڑا رکھ دیں۔ جب اچھی طرح تل جائے تو اسے پلٹ کر دوسرا حصہ بھی تل لیں۔ سنہرا ہونے پر نکال دیں۔ مزیدار ناشتہ تیار ہے۔ ﻿﻿ comments
