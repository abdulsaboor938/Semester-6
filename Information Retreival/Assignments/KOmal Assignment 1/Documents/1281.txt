محمد صلاح کا ناقابل یقین گول، ماہرین حیران
قاہرہ: سپراسٹار محمد صلاح نے ایک ناقابل یقین گول داغ کر مخالفین کو ورطہ حیرت میں ڈال دیا۔ تفصیلات کے مطابق انگلش کلب لیور پول کی طرف سے کھیلنے والا معروف مصری کھلاڑی محمد صلاح نے انوکھا گول اسکور کرے مداحوں کے دل جیت لیے۔ افریقہ کپ کے کوالیفائنگ راؤنڈ میں مصر اور سوئٹزرلینڈ مدمقابل آئے، تو محمد صلاح بھرپور فارم میں تھے۔ مصری ٹیم نے یہ مقابلہ بہ آسانی تین صفر سے جیت لیا، مگر ان تین میں سب سے انوکھا گول محمد صلاح کا تھا۔ صلاح نے کارنر کک سے براہ راست گول پوسٹ میں پھینک کو سب کو حیران کر دیا۔ واضح رہے کہ کارنر کے اینگل سے گول کرنا انتہائی دشوار ہوتا ہے اور چند ہی عظیم کھلاڑی انٹرنیشنل فٹ بال میں یہ کارنامہ انجام دے سکے ہیں۔ مزید پڑھیںـ رونالڈو سے صلاح کی کامیابی ہضم نہ ہوسکی، اپنے گول کو زیادہ بہتر قرار دے دیا محمد صلاح کی کک لگنے کے بعد گیند گھومتی ہوئی گول پوسٹ میں داخل ہوگئی، دفاعی کھلاڑی اور گول کیپر دیکھتے رہ گئے۔ واضح رہے کہ مصر میں محمد صلاح کو ہیرو کا درجہ حاصل ہے۔ مصری فٹ بالر برطانیہ میں بھی بہت مقبول ہیں۔ گذشتہ دونوں محمد صلاح کو فیفا کی جانب سے بہترین گول کا ایوارڈ دیا گیا تھا۔ یہ گول انھوں نے انگلش کلب ایورٹن کے خلاف اسکور کیا تھا۔ ﻿ comments
