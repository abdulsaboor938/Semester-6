<DOCNO>804920</DOCNO>
<HL>بھارتی جاسوس گرفتار</HL>
<AUTHOR>Daily Khabrain</AUTHOR>
<DATELINE> Pakistan 2017-04-04 19:23:14+05</DATELINE>
<TEXT>دبئی(ویب ڈیسک) بھارتی خفیہ ایجنسیاں صرف پاکستان میں نہیں بلکہ پورے خطے میں پھیلے ہوئے ہیں، دبئی اور ابو ظہبی سے متعدد بھارتی جاسوس گرفتار ہوئے جو اب قید کی سزا کاٹ رہے ہیں۔ غیر ملکی خبر رسا ں ادارے کے مطا بق بھارتی خفیہ ایجنسی را کے ایجنٹس پورے خطے میں جاسوسی کرتے پائے گئے ہیں۔ دبئی اور ابو ظہبی میں کئی بھارتی شہری جاسوسی کے الزام میں جیل کاٹ رہے ہیں۔ منار عباس فوجی نقل و حرکت کی خبر بھارتی ایجنسی کو فراہم کرتا تھا جس کو 14دسمبر 2016ئ کو پورٹ زید ابو ظہبی سے گرفتار کیا گیا جس پر دبئی کی عدالت نے منار عباس کو 5 سال قید کی سزا سنائی۔ محمد ابراہیم دبئی پورٹ سے جاسوسی کے الزام میں 2015ئ میں گرفتار ہوا جس کو دس سال قید کی سزا سنائی گئی جبکہ حیدر آباد کا محمد عظمت اللہ ابو ظہبی کے پورٹ زید سے 14 جولائی 2016ئ کو گرفتار ہوا جسے خاندان سمیت بھارت ڈی پورٹ کر دیا گیا۔ اس کے علاوہ جاسوسی کے الزام میں گرفتار تناراسو اور ارمغان کا تعلق تامل ناڈو سے ہے جو ابوظہبی میں جاسوسی کے الزام میں گرفتار ہوئے۔</TEXT>
