<DOCNO>2491781</DOCNO>
<HL>وکلاء کی ملک گیر ہڑتال دوسرے روز میں داخل، چکوال میں عدالتی کام ٹھپ</HL>
<AUTHOR>اردو پوائنٹ</AUTHOR>
<DATELINE> Pakistan 2008-02-12 17:33:13+05</DATELINE>
<TEXT>چکوال (اردوپوائنٹ اخبا ر تازہ ترین12 فروری2008 ) میں بھی وکلاء کی مکمل ہڑتال ، منگل کے روز دوسرے دن میں داخل ہوگئی جس کے نتیجے میں چکوال ، تلہ گنگ اور چوآسیدنشاہ کی دالتوں میں عدالتی کام مکمل طور پر ٹھپ ہوگیا ، لوگوں کو شدید مشکلات کا سامنا رہا کسی بھی مقدمے کی پیروی نہ ہوسکی اور نہ ہی کوئی نیا کیس داخل ہوسکا ، جبکہ ضمانتوں کے ملزمان کو بھی سخت مایوسی ہوئی ، دو وکلاء چوہدری آزاد سرفراز اور خرم شہزاد کاظمی نے ڈسٹرکٹ بارچکوال کی طرف سے لگائے جانیوالے بھوک ہڑتالی کیمپ میں شرکت کی ، اس دوران صدر مشرف کے خلاف سخت نعرہ بازی کی گئی اور چیف تیرے جانثار ، بے شمار بے شمار کے فلک شگاف نعرے لگائے گئے ، وکلاء نے اپنے اس عزم کو دہرایا کہ معزول ججوں کی بحالی اور ملک میں آئین اورقانون کی بالادستی کیلئے وکلاء کی جدوجہد جاری رہے گی ، وکلاء کی تحریک کو اب 99 دن مکمل ہوگئے ہیں ، ممبر پنجاب بار کونسل حسن رضا پاشا نے بتایا کہ اٹھارہ فروری تک وکلاء کی ملک بھر میں مکمل ہڑتال رہے گی ۔</TEXT>
