روہنگیا مسلمانوں کا قتل عام، عالمی عدالت نے تحقیقات کا آغاز کردیا
ہالینڈ : عالمی عدالت نے روہنگیا مسلمانوں پر ہونے والے مظالم کی تحقیقات شروع کردیں، اقوام متحدہ نے بھی میانمار کے فوجی افسران پر مقدمہ چلانے کا مطالبہ کیا ہے۔ تفصیلات کے مطابق بین الاقوامی فوج داری عدالت نے روہنگیا مسلمانوں کے خلاف ہونے والے جرائم کی عبوری تحقیقات کا آغاز کر دیا، عدالت کا کہنا ہے کہ ابتدائی طور پر روہنگیا مسلمانوں کے خلاف کریک ڈاؤن، ملک بدری اور اس سے متعلق امور کی بابت شواہد اور ثبوت جمع کیے جائیں گے اس کے بعد باقاعدہ تفتیش کی جائے گی۔ دوسری جانب اقوام متحدہ نے بھی میانمار فوج کی جانب سے روہنگیا مسلمانوں کے قتل عام پر میانمار کے اعلیٰ فوجی عہدیداران کے خلاف مقدمہ چلانے کا مطالبہ کیا ہے۔ مزید پڑھیں: بنگلہ دیش میں مقیم روہنگیا مہاجرین کو اب نئے کیمپوں میں منتقل کیا جائے گا واضح رہے کہ گزشتہ برس اگست میں میانمار کی ریاست راکھین میں روہنگیا کے خلاف شروع کیے جانے والے فوجی آپریشن کے بعد قریب سات لاکھ روہنگیا مسلمانوں نے سرحد عبور کر کے بنگہ دیش میں پناہ لی تھی۔ مزید پڑھیں: برمی فوج روہنگیا مسلمانوں کے قتل عام میں ملوث ہے، اقوام متحدہ یہ لاکھوں افراد اب بھی بنگلہ دیش کے مخلف مقامات پر قائم کچی بستیوں اور مہاجر کیمپوں میں انتہائی کسمپرسی کی زندگی گزار رہے ہیں۔  comments
