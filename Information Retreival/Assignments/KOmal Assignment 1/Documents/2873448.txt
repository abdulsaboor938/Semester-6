<DOCNO>2873448</DOCNO>
<HL>حافظ آباد: پولیس کا عورتوں اور بچوں پر تشدد</HL>
<AUTHOR>دنیا نیوز</AUTHOR>
<DATELINE> Pakistan 2012-05-08 00:00:00+05</DATELINE>
<TEXT>سکھیکی میں پنجاب پولیس نےبااثر چوہدریوں کے ساتھ مل کرگاؤں کی مشترکہ زمین خالی کرانے کے لئے شب خون مار کر ظلم کی انتہا کر دی۔ مجذوب لڑکے سمیت عورتوں اور بچوں کوتشدد کا نشانہ بنایا۔ ضلع حافظ آباد کےعلاقہ سکھیکی میں با اثر چوہدریوں شعیب بھٹی اور شاہد نواز بھٹی نے گاؤں کی شاملاٹ کی زمین پر رہائش پذیر غریب لوگوں کو بے دخل کرنےکے لئے رات نو بجے پولیس کے ہمراہ دھاوا بول دیا۔ جب پولیس سب انسپکٹر محمد حسین کی قیادت میں پولیس اہل کار شبیر حسین مسلم شیخ کے مویشیوں کے باڑے پر قبضہ کرنے لگے توایک شخص فیاض نے پولیس کو ظلم کرنے سے منع کیا۔ پولیس نے اس کو بھی تشدد کا نشانہ بنایا۔ جب گاؤں کی عورتوں نے پولیس کی منت سماجت کی تو پولیس نے ان کوبھی بندوقوں کے بٹ مارے۔ گاؤں والوں نے انصاف کی اپیل کی ہے۔</TEXT>
