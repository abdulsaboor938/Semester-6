<DOCNO>1673891</DOCNO>
<HL>صادق آباد شہر سے انسانی سمگلر گرفتار‘ ایف آئی اے ٹیم ملتان آگئی</HL>
<AUTHOR>نوائے وقت</AUTHOR>
<DATELINE> Pakistan 2017-11-22 04:06:40+05</DATELINE>
<TEXT>صادق آباد(خبر نگار)ایف آئی اے ملتان کی بیرون ممالک انسانی سمگلنگ کرنیوالے ملزم کیخلاف کارروائی ‘ صادق آباد شہر سے ایک انسانی سمگلر گرفتار ، ایف آئی اے ملتان لیکر روانہ ہو گئی ۔ تفصیل کے مطابق محمد اکبر کی درخواست پر ایف آئی اے ملتان کے ایس ایچ او ممتاز قریشی نے گزشتہ روز اپنی ٹیم کے ہمراہ بارہ نمبر چونگی کے قریب کارروائی کی ، اس دوران انسانی سمگلنگ میں ملوث وحید نامی شخص کو گرفتار کر لیا جس نے محمد اکبر کو سعودی عرب میں کام دلانے کا جھانسہ دیکر پہلے چھ لاکھ روپے وصول کیے اور بعدمیں محمد اکبر کو وزٹ ویزہ پر سعودی عرب لیجا کر جیل میں بند کروا دیا ‘وحید کی گرفتاری پر علاقہ کے مکینوںنے ایف آئی اے ٹیم کی گاڑی کو گھیرے میں لے لیا جسے تھانہ سٹی پولیس نے موقع پر پہنچ کر ایف آئی اے ٹیم کو ملزم سمیت ملتان روانہ کر دیا۔ انسانی سمگلر گرفتار</TEXT>
