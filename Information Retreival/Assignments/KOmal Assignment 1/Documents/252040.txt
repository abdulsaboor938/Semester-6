<DOCNO>252040</DOCNO>
<HL>پتھر گڑھ حسن ابدال میں قتل کے مجرم محمد لطیف کو ڈسٹرکٹ جیل اٹک میں پھانسی دے دی گئی</HL>
<AUTHOR>روزنامہ پاکستان</AUTHOR>
<DATELINE> Pakistan 2017-07-21 05:29:40+05</DATELINE>
<TEXT>اٹک کامرہ کینٹ(نمائندہ پاکستان)پتھر گڑھ حسن ابدال میں قتل کے مجرم محمد لطیف کو ڈسٹرکٹ جیل اٹک میں پھانسی دے دی گئی ، محمد لطیف نے25مارچ 2004 میں لین دین کے تنازعہ پراپنے ہی گاؤں کے عبدالوحید کوچھری کے وا رکر کے قتل کیا تھا ، قتل کا مقدمہ نمبر66/2004مقتول کے چچا فیض الرحمن کی مدعیت میں تھانہ صدر حسن ابدال میں درج ہوا ،ایڈیشنل اینڈ سیشن جج سردار طاہر صابر نے یکم جولائی 2004میں جرم ثابت ہونے پر پھانسی کی سزا سنائی ہائی کورٹ اور سپریم کورٹ نے مجرم کی سزائے موت کو برقرار رکھا ، بعد ازاں صدرپاکستان سے رحم کی اپیل خارج ہونے پرمحمد لطیف کو ڈسٹرکٹ جیل اٹک میں پھانسی دے دی گئی ہے ، لاش ورثاء کے حوالہ کر دی گئی۔</TEXT>
