<DOCNO>2461185</DOCNO>
<HL>پاکستان اور ترکی کے درمیان دہشت گردی اور انسانی اسمگلنگ کی روک تھام کے لئے باہمی تعاون پر اتفاق ہوگیا۔ وفاقی وزیرداخلہ آفتاب احمد خان شیرپائو</HL>
<AUTHOR>اردو پوائنٹ</AUTHOR>
<DATELINE> Pakistan 2007-04-01 15:12:17+05</DATELINE>
<TEXT>اسلام آباد (اُردو پوائنٹ اخبار تازہ ترین۔یکم اپریل۔2007ء) پاکستان اور ترکی کے درمیان دہشت گردی اور انسانی اسمگلنگ کی روک تھام کے لئے باہمی تعاون پر اتفاق ہوا ہے۔ () اسلام آباد انٹرنیشنل ایئر پورٹ پر ترک وزیر داخلہ عبدالقادر اکسوکو الوداع کرنے کے بعد صحافیوں سے گفتگو کے دوران وفاقی وزیرداخلہ آفتاب احمد خان شیرپائو کہا کہ پاکستان قومی فرانزک ایجنسی کو جدید خطوط پر استوار کرنے کے لئے ترکی سے تکنیکی معاونت حاصل کرے گا۔ ان کا کہنا تھا کہ انسانی اسمگلنگ کے تدارک کے لئے پاکستان،ایران ،یونان اور ترکی کے وزراء داخلہ کااجلاس پچیس اپریل کو انقرہ میں ہو گا جس میں انسانی اسمگنگ کی روک تھام کے لئے مشترکہ حکمت عملی وضع کر لی جائے گی۔وفاقی وزیر داخلہ نے کہا کہ پاکستان اور ترکی کے درمیان تین معاہدوں پر دستخط دونوں ممالک کے درمیان برادرانہ تعلقات کا ثبوت ہے۔</TEXT>
