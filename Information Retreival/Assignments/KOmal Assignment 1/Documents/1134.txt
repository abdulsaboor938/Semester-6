ابوظہبی ٹیسٹ: پاکستانی ٹیم 282 رنز پر آؤٹ، آسٹریلیا نے 2 وکٹوں کے نقصان پر 20 رنز بنالیے
ابوظہبی: پاکستان اور آسٹریلیا کے درمیان جاری دوسرے ٹیسٹ میچ کے پہلے روز پاکستانی ٹیم 282 رنز پر آؤٹ ہوگئی، آسٹریلیا نے 2 وکٹوں کے نقصان پر 20 رنز بنالیے۔ تفصیلات کے مطابق پاکستان اور آسٹریلیا کے درمیان ابوظہبی میں کھیلے جانے دوسرے ٹیسٹ میچ کے پہلے روز کا کھیل ختم ہوگیا، قومی ٹیم پہلی اننگز میں 282 رنز پر آؤٹ ہوگئی، آسٹریلیا نے 2 وکٹوں کے نقصان پر 20 رنز بنالیے، دونوں وکٹیں محمد عباس نے حاصل کیں۔ آسٹریلوی اوپنر بلے باز عثمان خواجہ 3 اور نائٹ واچ مین پیٹرسڈل 4 رنز بنا کر آؤٹ ہوئے، ایرون فنچ 13 رنز کے ساتھ کریز پر موجود ہیں۔ پاکستان کی جانب سے محمد عباس نے شاندار بولنگ کا مظاہرہ کرتے ہوئے 2 وکٹیں حاصل کیں، ٹیسٹ کرکٹ میں عباس نے اپنی 50 وکٹیں بھی مکمل کرلی ہیں۔ قبل ازیں پاکستان اور آسٹریلیا کی ٹیموں کے مابین ابوظہبی کے شیخ زید اسٹیڈیم میں پانچ روز پر مشتمل دوسرے ٹیسٹ کے پہلے دن کا میچ کھیلا گیا، قومی کرکٹ ٹیم کے کپتان سرفراز احمد نے ٹاس جیت کر پہلے بیٹنگ کرنے کا فیصلہ کیا۔ ٹیسٹ ڈیبیو کرنے والے کھلاڑی فخر زمان اور محمد حفیظ نے پاکستان کی جانب سے اننگر کا آغاز کیا تو 5 رنز کے مجموعی اسکور پرمحمد حفیط مچل اسٹارک کی گیند پرآؤٹ ہوگئے۔ Day 1: Stumps! Australia: 20/2 (7.0 ov). Australia trail by 262 runs Scorecard: https://t.co/OhKLuV1tni #PAKvAUS pic.twitter.com/8ygWyIboQH — PCB Official (@TheRealPCB) October 16, 2018  پاکستانی ٹیم نے بیٹنگ کا آغاز کیا تو شدید مشکلات کا سامنا کرنا پڑا اور 60 پر 5 کھلاڑی پویلین روانہ ہوئے، محمد حفیظ 4، اظہر 15، حارث سہیل ، اسد شفیق اور بابر اعظم بغیر کوئی رن بنائے آؤٹ ہوئے۔ بعد ازاں کپتان سرفراز احمد اور فخرز زمان نے محتاط انداز میں ذمہ دارانہ بیٹنگ کرتے ہوئے ٹیم کی گرتی بیٹنگ لائن کو سہارا فراہم کیا، سرفراز اور فخر زمان 94 رنز کے ساتھ نمایاں بلے باز رہے جبکہ قومی ٹیم کا مڈل آرڈر بری طرح سے ناکام نظر آیا۔ آسٹریلیا کے خلاف دوسرے ٹیسٹ کے لیے زخمی اوپنر امام الحق کی جگہ فخرزمان کو ٹیم میں شامل کیا گیا ہے۔ پاکستان کی جانب سے میر حمزہ ڈیبیو کرنے والے کھلاڑی ہیں جنہیں وہاب ریاض کی جگہ ٹیم میں شامل کیا گیا ہے۔ قومی کرکٹ ٹیم کے اسکواڈ میں کپتان سرفراز احمد، محمد حفیظ، فخرزمان، اظہرعلی، حارث سہیل، اسد شفیق، بابر اعظم، بلال آصف، محمد عباس، یاسر شاہ اور میرحمزہ پرمشتمل ہے۔ دوسری جانب ٹم پین کی قیادت میں آسٹریلوی ٹیم میں کوئی تبدیلی نہیں کی گئی۔ آسٹریلیا کا شان دار کم بیک، سنسنی خیز مقابلے کے بعد دبئی ٹیسٹ ڈرا واضح رہے کہ 2 میچز پرمشتمل سیریز کے پہلے ٹیسٹ میچ میں آسٹریلوی بلے باز عثمان خواجہ کی شاندار بیٹنگ کی بدولت میچ ڈرا ہوگیا تھا۔ comments
