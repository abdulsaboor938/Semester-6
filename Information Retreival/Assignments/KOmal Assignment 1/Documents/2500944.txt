<DOCNO>2500944</DOCNO>
<HL>پاکستان بار کونسل کی اپیل پرمعزول ججز،آئین اور عدلیہ کی آزادی کے حق میں ملک بھر میں وکلاء نے عدالتوں کا مکمل بائیکاٹ کیا،احتجاجی مظاہرے کیے اور بھوک ہڑتالی کیمپ لگائے</HL>
<AUTHOR>اردو پوائنٹ</AUTHOR>
<DATELINE> Pakistan 2008-05-29 13:43:32+05</DATELINE>
<TEXT>اسلام آباد(اُردو پوائنٹ اخبار تازہ ترین۔29مئی۔2008ء) پاکستان بار کونسل کی اپیل پرمعزول ججز،آئین اور عدلیہ کی آزادی کے حق میں ملک بھر میں وکلاء نے عدالتوں کا مکمل بائیکاٹ کیا،احتجاجی مظاہرے کیے اور بھوک ہڑتالی کیمپ لگائے ۔کراچی میں وکلاء اور دیگر عہدیداروں نے ہائی کورٹ سے پریس کلب تک وکلاء ، سول سوسائٹی اور اے پی ڈی ایم اور پاسبان کی مشترکہ ریلی نکالی ۔ سندھ ہائی کورٹ میں وکلاء ،سول سوسائٹی اور اے پی ڈی ایم کی مشتر کہ جنرل باڈی سے خطاب کرتے ہوئے سپریم کورٹ بار ایسو سی ایشن کے سابق صدر منیر اے ملک نے کہا ہے کہ وکلاء سیاسی قیادت سے بیانات پر نہیں بلکہ ان کے عمل پر یقین رکھتے ہیں۔انہوں نے کہا کہ وکلا ایسا قدم نہیں اٹھانا چاہتے جس سے غیر جمہوری قوتوں کو تقویت ملے ۔ () جڑواں شہروں اسلام آباد اور راولپنڈی میں بھی وکلا نے احتجاجی مظاہرے کیے ۔ جہلم،اٹک اور چکوال میں وکلاء نے عدالتی کارروائی کا مکمل بائیکاٹ کیا۔ہڑتال کے موقع پر چند وکلاء کی جانب سے لاہور ہائی کورٹ راولپنڈی بینچ کے ججز کے سامنے پیش ہونے پر دیگر وکلاء نے شدید احتجاج کیا اونعرے بازی کی۔ہائی کورٹ بار ایسوسی ایشن کے صدر سردار عصمت اللہ خان اور جنرل سیکرٹری ایم صدیق اعوان نے میڈیا کو بتایا کہ معزول چیف جسٹس افتخار محمد چوہدری کے پشاور ہائی کورٹ بار ایسو سی ایشن کی تما م تیاریاں مکمل ہیں ۔لاہور میں بھی وکلا نے احتجاجی مظاہرے کیے ۔اور ایوان عدل سے پنجاب ہاوس تک ریلی نکالی۔</TEXT>
