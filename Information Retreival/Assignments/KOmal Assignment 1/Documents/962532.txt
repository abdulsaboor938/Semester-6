<DOCNO>962532</DOCNO>
<HL>2 مجرموں کو پھانسی‘ملتان میں بھائی کے قاتل کو آج لٹکایا جائیگا</HL>
<AUTHOR>روزنامہ جنگ</AUTHOR>
<DATELINE> Pakistan 2016-04-13 05:04:00+05</DATELINE>
<TEXT>ملتان ، فیصل آباد/ساہیوال(سٹاف رپورٹر ، ایجنسیاں) فیصل آباد اور ساہیوال کی جیلوں میں سزائے موت کے مزید 2 مجرموں کو پھانسی دے دی گئی، ملتان میں بھائی کے قاتلکو آج تختہ دار پر لٹکایا جائیگا تفصیل کے مطابق فیصل آباد ڈسٹرکٹ جیل میں قید مجرم عدیل شہزاد کو پھانسی دے دی گئی، مجرم نے 2001 میں پیر محل میں معمولی تنازعے پر ایک خاتون اور اس کے 3 بچوں کو قتل کردیا تھا، ڈسٹرکٹ جیل ساہیوال میں کئی برسوں سے سزائے موت کے منتظر قیدی کو تختہ دار پر لٹکا دیا گیا ، مجرم محمد اشرف عرف اچھو نے 2000 میں وارث علی نامی ایک شخص کو قتل کردیا تھا، سنٹرل جیل ملتان میں بھائی کے قاتل ضلع خانیوال کے رہائشی انوارالحق ولد عبداللہ کو آج صبح ساڑھے پانچ بجے پھانسی دی جائے گی، اللہ ڈتہ ولدخادم حسین کو کل 14 اپریل کو تختہ دار پر لٹکایا جائے گا۔ 15/78ایل خانیوال کے رہائشی انوارالحق ولد عبداللہ نے 2000ء میں جائیداد کےتنازعہ پر اپنے بھائی عبدالرزاق کو قتل کر دیا تھا، انوارالحق کے لواحقین سے آخری ملاقات کرادی گئی ، ذرائع کےمطابق مجرم کے لواحقین کےدرمیان صلح کےلئےرات گئے تک کوششیں جاری رہیں، علاوہ ازیں کوٹلی نجابت تحصیل شجاعباد کے رہائشی اللہ ڈتہ ولد خادم حسین کو کل سنٹرل جیل ملتان میں پھانسی دی جائےگی ، مجرم نے1996ء میں شوکت حسین ولد نور محمد کو قتل کیا تھا ، رحم کی اپیل خارج ہونےپر اسے کل 14 اپریل صبح ساڑھے پانچ بجے پھانسی دی جائے گی، سا نحہ اے پی ایس کے بعد سزائے موت پر پابندی اٹھائے جانے کے بعد اب تک 400 سے زائد مجرموں کوپھانسی دی جا چکی ہے۔</TEXT>
