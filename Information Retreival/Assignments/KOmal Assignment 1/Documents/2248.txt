کترینہ کی مدد کر کے امیتابھ اور عامر خان نے دل جیت لیے، ویڈیو وائرل
ممبئی: بالی ووڈ کے لیجنڈری اداکار امیتابھ بچن اور عامر خان نے کترینہ کیف کی مدد کر کے مداحوں کے دل جیت لیے، ویڈیو دیکھ کر مداحوں نے دونوں اداکاروں کی عاجزی کو سراہا۔ تفصیلات کے مطابق بالی ووڈ کی نئی آنے والی مہنگی ترین فلم ’ٹھگز آف ہندوستان‘ کے ٹریلر نے ریلیز ہوتے ہی شائقین کے دل موہ لیے وہی اس کی لانچنگ تقریب میں بھی ایسا واقعہ پیش آیا جس کی ویڈیو بھی سوشل میڈیا پر وائرل ہوگئی۔ واقعہ کچھ یوں ہے کہ فلم کے ٹریلر کی لانچنگ تقریب کا آغاز ہونے ہی والا تھا کہ اچانک اسٹیج پر کھڑی باربی ڈول (کترینہ کیف) نے اپنا جھمکا کھونے کی شکایت کی۔ مزید پڑھیں: ٹھگزآف ہندوستان کا ٹریلر، کپتان جیک اسپیروکی یاد تازہ کترینہ کی بات سنتے ہی اسٹیج پر موجود مسٹر پرفیکشنسٹ عامر خان نے اسے تلاش کرنے کی کوشش کی اور پھر امیتابھ بچن بھی آکر یہی کام کرنے لگے جس پر اداکارہ نے انہیں منع کیا اور اپنا دوسرا جھمکا بھی اتار کر منتظمین کے حوالے کیا۔ میڈیا بریفنگ کے دوران عامر خان نے بتایا کہ کترینہ کا جھمکا اسٹیج پر کہیں گر گیا جسے میں ، فاطمہ ثنا اور سر امیتابھ بچن تلاش کرنے کی کوشش کررہے تھے مگر ناکام رہے۔ #ThugsofHindostan trailer launch🥀 . . . #instabolly #bollywood A post shared by Bollywood Entertainment💎 (@lnstabolly) on Sep 27, 2018 at 4:51am PDT  ویڈیو سوشل میڈیا پر وائرل ہوئی تو عامر خان اور امیتابھ بچن کی عاجزی پر اُن کو خوب سراہا۔ واضح رہے کہ یش راج فلمز کے بینر تلے بنائی جانے والی فلم کی ہدایت کار وجے کرشنا ہے جبکہ اس میں بالی ووڈ کے بڑے نام عامر خان، امیتابھ بچن، کترینہ کیف اور فاطمہ شیخ سمیت دیگر اداکار مرکزی کردار ادا کرتے نظر آئیں گے، ٹھگز آف ہندوستان 8 نومبر کو نمائش کے لیے پیش کی جائے گی۔ comments
