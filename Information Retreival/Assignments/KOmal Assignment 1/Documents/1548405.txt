<DOCNO>1548405</DOCNO>
<HL>مطالبات کے حق میں ایپکا ملازمین کا روزے کی حالت میں ملک گیر احتجاج</HL>
<AUTHOR>نوائے وقت</AUTHOR>
<DATELINE> Pakistan 2018-05-29 07:13:36+05</DATELINE>
<TEXT>لاہور ( سپیشل رپورٹر) شدید گرمی میں روزے کی حالت میں ایپکا ملازمین نے مطالبات کے حق میںملک گیر احتجاج کیا جبکہ لاہور میں 20 مقامات پر سٹرکیں بلاک کر کے احتجاجی مظاہرے کئے گئے لیکن وفاقی اورصوبائی حکومت نے کوئی نوٹس نہ لیا۔ حاجی محمد ارشاد مرکزی صدر ایپکا پاکستان نے اعلان کیا کہ آج بروز منگل ملک گیر ہڑتال اور احتجاجی مظاہرے کئے جائینگے اور لاہور میں20 مقامات پر سڑکیں بند کر کے احتجاج کیا جائیگا۔ اگروفاقی اور صوبائی حکومت نے نوٹس لیتے ہوئے ایپکا کے چارٹر آف ڈیمانڈ کا نوٹیفکیشن جاری نہ کیا تو آئندہ آنے والے انتخابات میں کوئی کلیریکل سٹاف ڈیوٹی نہیں کریگا۔</TEXT>
