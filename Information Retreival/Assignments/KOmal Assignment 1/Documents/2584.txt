مقبوضہ کشمیر میں بھارتی فوج کی فائرنگ سے مزید تین کشمیری شہید
سری نگر: مقبوضہ کشمیر میں بھارتی فورسز کی جانب سے ظلم کا بازار گرم رہا، قابض فوج نے فائرنگ کر کے مزید تین نہتے کشمیریوں کو شہید کر دیا۔ تفصیلات کے مطابق مقبوضہ کشمیر میں مظلوم کشمیریوں پر بھارتی فوج کے مظالم کا سلسلہ جاری ہے، فورسز کی فائرنگ سے مزید تین کشمیریوں نے جامِ شہادت نوش کر لیا۔ بھارتی فورسز نے جموں و کشمیر کے ضلع کپواڑہ اور قریبی علاقوں کی ناکہ بندی کر کے ظالمانہ کارروائی کی، اس دوران انٹرنیٹ اور موبائل سروس بھی بند کر دی گئی۔ گزشتہ روز سے جاری محاصرے میں شہید کشمیریوں کی تعداد 5 ہوگئی ہے، قابض بھارتی فوج نے اس کارروائی کے دوران اپنے ایک فوجی اہل کار کی ہلاکت کا بھی اقرار کیا ہے۔ واضح رہے کہ آج وفاقی وزیرِ اطلاعات فواد چوہدری نے پاکستان اور بھارت کے درمیان سب سے بڑا مسئلہ کشمیر کو قرار دیا، ان کا کہنا تھا کہ کشمیر دونوں ممالک کے درمیان سب سے بڑا مسئلہ ہے۔ یہ بھی ملاحظہ کریں: مقبوضہ کشمیر، یوم عاشور کے جلوس پر پابندی، حریت رہنما نظربند سینٹ سے خطاب کرتے ہوئے وفاقی وزیرِ اطلاعات نے کہا کہ بھارت کی اندرونی سیاست سے ہم متاثر نہیں ہوں گے، پاکستان امن کے لیے کھڑا ہے۔ فواد چوہدری نے بھارتی آرمی چیف کی جانب سے جاری شر انگیزی کے جواب میں کہا کہ پاکستان بھارت کی کسی دھمکی میں آنے والا نہیں ہے۔ comments
