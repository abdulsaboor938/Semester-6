پیپلزپارٹی دھاندلی کی تحقیقات کے لیے پارلیمانی کمیشن چاہتی ہے: شیری رحمان
اسلام آباد: پاکستان پیپلز پارٹی کی رہنما شیری رحمان نے کہا ہے کہ پی پی انتخابات میں دھاندلی کی تحقیقات کے لیے پارلیمانی کمیشن چاہتی ہے، اور کمیشن کی سربراہی اپوزیشن کو دی جائے۔ تفصیلات کے مطابق پارلیمانی کمیٹی کے معاملے پر پی پی رہنما شیری رحمان کا کہنا تھا کہ پارلیمانی کمیشن کی سربراہی اپوزیشن کودی جائے، کمیشن میں اپوزیشن کے برابر کے ارکان شامل ہونے چاہیے۔ انتخابی دھاندلی کی تحقیقات سےمتعلق پارلیمانی کمیٹی کامعاملے پر چیئرمین پیپلزپارٹی بلاول بھٹو کی زیرصدارت پارٹی کا مشاورتی اجلاس بھی ہوا۔ اجلاس میں شیری رحمان، راجہ پرویزاشرف اور نویدقمرو سمیت دیگر ارکان نے شرکت کی، پیپلزپارٹی نے پارلیمانی کمیٹی کی سربراہی اپوزیشن کو دینے کا مطالبہ کردیا۔ الیکشن پر تحفظات ہیں، کمیشن نہیں بنا، تو پیپلزپارٹی احتجاج کرے گی: مولا بخش چانڈیو دوسری جانب پیپلزپارٹی کے سینئر رہنما مولا بخش چانڈیو نے کہا ہے کہ الیکشن پر تحفظات نہیں بھولے، حکومت نے کمیشن نہ بنایا تو پیپلزپارٹی احتجاج کرے گے۔ ان خیالات کا اظہار انھوں نے اے آر وائی نیوز کے پروگرام آف دی ریکارڈ میں گفتگو کرتے ہوئے کیا۔ خیال رہے کہ ان کے مطابق حکومت نےکہا تھا کہ کل تک کمیشن بنا دیں گے، لیکن ایسا نہیں ہوا، پیپلزپارٹی کے پاس احتجاج کا راستہ ہے، الیکشن کمیشن کا کہنا ہے کہ سسٹم بند ہوا، دوسری طرف نادرا نے کہا کہ سسٹم نہیں بند ہوا۔ comments
