ایشین جونیئر اسکواش چیمپیئن شپ: پاکستان کے چار کھلاڑیوں نے فائنل میں جگہ بنالی
نئی دہلی: بھارتی شہر چنائی میں جاری ایشین جونیئر اسکواش چیمپیئن شپ کے فائنل کے لیے پاکستان کے چار کھلاڑیوں نے کوالیفائی کرلیا۔ تفصیلات کے مطابق ایشین جونیئر اسکواش چیمپیئن شپ کے فائنل کے لیے انڈر نائنٹین سے عباس زیب نے ملائیشیا کے کھلاڑی کو ہرا کر فائنل میں جگہ بنائی۔ انڈر سیونٹین کیٹگری میں حارث قاسم نے کامیابی حاصل کی۔محمد حمزہ اور بھارت کے ارنوو سارین انڈر ففٹین کے فائنل میں آمنے سامنے ہوں گے۔ 13سالہ حذیفہ ابراہیم نے سان فرانسسکو جونیئر اسکواش چیمپئن شپ جیت لی انس علی خان بھی فتوحات کے سلسلے کو برقرار رکھتے ہوئے انڈر تھرٹین کے فائنلسٹ بن گئے۔ دوسری جانب گذشتہ دنوں پاکستان کے تیرہ سالہ اسکواش کھلاڑی حذیفہ ابراہیم نے سان فرانسسکو جونیئر اسکواش چیمپئن شپ جیت لی، حذیفہ نے انڈر ففٹین فائنل میں امریکی حریف کو تین صفر سے ہرایا تھا۔ خیال رہے کہ پاکستان کے نوعمر اسکواش کے کھلاڑی تیرہ سالہ حذیفہ ابراہیم نے امریکا کے شہر ہوسٹن میں کھیلی گئی سان فرانسسکو جونیئر اسکواش چیمپئن شپ کے فائنل میچ میں بھارتی نژاد امریکی کھلاڑی روہیل باتھیجا کو دو کے مقابلے میں ایک پوائنٹ سے شکست دی تھی۔ comments
