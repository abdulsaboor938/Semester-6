<DOCNO>2772604</DOCNO>
<HL>آئندہ مالی سال بجٹ میں بڑے ترقیاتی منصوبوں کیلئے جاری فنڈز سے خطہ میں جاری تعمیر و ترقی اور عوامی فلاح و بہبود کیلئے اقدمات کا تسلسل جاری رکھیں گے‘پیپلز پارٹی کی حکومت روٹی ، کپڑا اور مکان کے منشور پر عملدرآمد کرتے ہوئے عوامی محرومیوں کا ازالہ کرے گی‘ عوام کی خوشحالی ہمارا مشن ہے جسے پائیہ تکمیل تک پہنچا کر دم لیں گے</HL>
<AUTHOR>اردو پوائنٹ</AUTHOR>
<DATELINE> Pakistan 2015-03-06 15:01:56+05</DATELINE>
<TEXT>آزادکشمیر کے وزیر برقیات راجہ فیصل ممتاز راٹھور کی صحافیوں سے بات چیت مظفرآباد(اُردو پوائنٹ اخبار تازہ ترین۔06مارچ۔2015ء) آزادکشمیر کے وزیر برقیات راجہ فیصل ممتاز راٹھور نے کہا ہے کہ آئندہ مالی سال بجٹ میں بڑے ترقیاتی منصوبوں کے لیے فنڈز مختص کیے گئے ہیںآ ئندہ عوام دوست بجٹ پیش کر کے خطہ میں جاری تعمیر و ترقی اور عوامی فلاح و بہبود کیلئے اقدمات کا تسلسل جاری رکھیں گے ۔پیپلز پارٹی کی حکومت روٹی ، کپڑا اور مکان کے منشور پر عملدرآمد کرتے ہوئے عوامی محرومیوں کا ازالہ کرے گی عوام کی خوشحالی ہمارا مشن ہے جسے پائیہ تکمیل تک پہنچا کر دم لیں گے ۔ وہ جمعہ کو یہاں صحافیوں سے گفتگو کررہے تھے۔ وزیر برقیات کا کہنا تھا کہ پیپلز پارٹی عوامی جماعت ہے عوام کی محرومیوں کا ازالہ کریں گے شہید قائد ذوالفقار علی بھٹو ،محترمہ بینظیر بھٹو کے فلسفے پر عمل کرتے ہوئے عوامی بجٹ ترتیب دیا گیا ہے۔ () تعلیم، صحت ،بجلی ،پانی اور روزگار کی بنیادی ضروریات بلا تخصیص فراہم کرنے کیلئے موجودہ حکومت بھرپور اقدامات کر رہی ہے آزادکشمیر کے تمام حلقوں کی بنیادی ضروریات کے مطابق عوامی فلاح و بہبود کے منصوبہ جات شروع کیے جائیں گے انہوں نے کہا کہ تحریک آزادی کے بیس کیمپ میں پیپلز پارٹی کی حکومت نے تعمیر و ترقی کے ایسے روڈ میپ پر سفر شروع کر رکھا ہے جس سے آزاد خطہ کے عوام کو بلا تخصیص زندگی کی جدید سہولیات میسر آسکیں گی آزادکشمیر میں پیپلز پارٹی کی حکومت نے پارٹی لیڈر شپ کے ویژن کے مطابق جو اقدامات شروع کر رکھے ہیں اس سے آزادکشمیر کے عوام جلد خوشگوار تبدیلیاں محسوس کریں گے انہوں نے کہا کہ موجودہ حکومت نے مختصر عرصہ کے دوران آزادکشمیر میں عوام کی خوشحالی کیلئے انقلابی اقدامات کئے جسکے بعد ریاست ترقی کی جانب چل پڑی ہے عوام کو کئی سالوں تک مسائل کے دلدل میں دھکیلنے والے حکمرانوں کو موجودہ حکومت کے اقدامات سے خوف ہے انہوں نے کہا کہ آزاد کشمیر کی حکومت پیپلز پارٹی کے کارکنوں کے حقوق کے تحفظ اور مسائل کے حل کیلئے ہر ممکن اقدامات کر رہی ہے۔ پارٹی کارکن اپنی تمام تر توجہ پارٹی کو مضبوط و مستحکم بنیادوں پر استوار کرنے کیلئے محنت اور جدوجہد کریں۔ کارکنوں کو ان کا جائز مقام دینا ہماری حکومت کی ذمہ داری ہے حکومت آزاد کشمیر آزاد خطہ کے عوام کی تعمیر و ترقی اور خطے کی خوشحالی کیلئے جامع حکمت عملی پر عمل پیرا ہے تاکہ آزاد کشمیر کے عوام جلد جدید سہولتوں سے مستفید ہو سکیں اور خطہ معاشی خوشحالی کے ٹریک پر آسکے۔</TEXT>
