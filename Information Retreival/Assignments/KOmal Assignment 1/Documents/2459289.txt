<DOCNO>2459289</DOCNO>
<HL>چیف جسٹس افتخار محمد چوہدری کو غیر فعال کئے جانے کے خلاف ملک بھر میں وکلا آج یوم سیاہ منارہے ہیں۔۔کوئٹہ میں سیاسی جاعتوں کی جانب سے ہڑتال</HL>
<AUTHOR>اردو پوائنٹ</AUTHOR>
<DATELINE> Pakistan 2007-03-13 12:56:27+05</DATELINE>
<TEXT>اسلام آباد(اُردو پوائنٹ اخبار تازہ ترین۔13مارچ۔2007ء) چیف جسٹس آف پاکستان جسٹس افتخار محمد چوہدری کو غیر فعال کئے جانے کے خلاف وکلا ملک بھر میں آج یوم سیاہ منارہے ہیں۔ اسلام آباد میں وکلا کا جلوس اسلام آباد ڈسٹرکٹ عدالت سے سپریم کورٹ کے سامنے پہنچا جبکہ راولپنڈی سے آنے والے جلوس کو فیض آباد میں روک لیا گیا۔کراچی میں وکلا نے کراچی پریس کلب سے سندھ ہائی کورٹ تک مارچ کیا۔ () کوئٹہ میں پختون خواہ ملی عوامی پارٹی اور دیگر سیاسی جماعتوں کی اپیل پر ہڑتال کی جارہی ہے اور شہر کے تمام کاروباری ادار اور بازار بند ہیں، تاہم بینک اور سرکاری دفاتر کھلے ہوئے ہیں۔ہڑتال کے باعث سرکاری دفاتر میں حاضری بہت کم ہے۔ فیصل آباد ڈسٹرکٹبار کونسل کے تحت وکلا نے پرامن احتجاجی ریلی نکالی۔ڈسٹرکٹ بار شیخوپورہ کے وکلاءنےعدالتوں کابائیکاٹ اور احتجاج کیا۔ڈیرہ اسماعیل خان میں بھی ڈسٹرکٹ بار ڈیرہ اسماعیل خان کے وکلاء نے احتجاجی جلوس نکالا اور عدالتوں کا بائیکاٹ کیا۔پشاور میں بھی وکلا نے احتجاج کیا۔</TEXT>
